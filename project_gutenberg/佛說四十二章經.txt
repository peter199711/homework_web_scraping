佛說四十二章經
---
佛說四十二章經
---
後漢摩騰、竺法蘭共譯
---
世尊成道已作是思惟離欲寂靜是最為勝。住大禪定降諸魔道。於鹿野苑中轉四諦法輪度憍陳如等五人而證道果。復有比丘所說諸疑求佛進止。世尊教敕一一開悟。合掌敬諾而順尊敕。
---
佛言辭親出家識心達本解無為法名曰沙門。常行二百五十戒進止清淨為四真道行成阿羅漢。阿羅漢者能飛行變化曠劫壽命住動天地。次為阿那含。阿那含者壽終靈神上十九天。證阿羅漢。次為斯陀含。斯陀含者一上一還即得阿羅漢。次為須陀洹。須陀洹者七死七生便證阿羅漢。愛欲斷者如四肢斷不復用之。
---
佛言出家沙門者斷欲去愛識自心源達佛深理悟無為法。內無所得外無所求。心不繫道亦不結業。無念無作非修非證。不歷諸位而自崇最。名之為道。
---
佛言剃除鬚髮而為沙門受道法者去世資財乞求取足。日中一食樹下一宿慎勿再矣使人愚蔽者愛與欲也。
---
佛言眾生以十事為善亦以十事為惡。何等為十身三、口四、意三。身三者殺盜婬。口四者兩舌、惡口、妄言、綺語。意三者嫉恚癡。如是十事不順聖道名十惡行。是惡若止名十善行耳。
---
佛言人有眾過而不自悔、頓息其心罪來赴身如水歸海漸成深廣。若人有過自解知非改惡行善罪自消滅如病得汗漸有痊損耳。
---
佛言惡人聞善故來擾亂者汝自禁息當無瞋責彼來惡者而自惡之。
---
佛言有人聞吾守道行大仁慈故致罵佛。佛默不對。罵止問曰子以禮從人其人不納禮歸子乎對曰歸矣佛言今子罵我我今不納子自持禍歸子身矣猶響應聲影之隨形終無免離慎勿為惡。
---
佛言惡人害賢者猶仰天而唾唾不至天還從已墮逆風揚塵塵不至彼還坌己身。賢不可毀禍必滅己。
---
佛言博聞愛道道必難會守志奉道其道甚大。
---
佛言睹人施道助之歡喜得福甚大。沙門問曰此福盡乎佛言譬如一炬之火數千百人各以炬來分取熟食除冥此炬如故福亦如之。
---
佛言飯惡人百不如飯一善人飯善人千不如飯一持五戒者飯五戒者萬不如飯一須陀洹飯百萬須陀洹不如飯一斯陀含飯千萬斯陀含不如飯一阿那含飯一億阿那含不如飯一阿羅漢飯十億阿羅漢不如飯一辟支佛飯百億辟支佛不如飯一三世諸佛飯千億三世諸佛不如飯一無念無住無修無證之者。
---
佛言人有二十難。貧窮布施難豪貴學道難棄命必死難得睹佛經難生值佛世難忍色忍欲難見好不求難被辱不瞋難有勢不臨難觸事無心難廣學博究難除滅我慢難不輕未學難心行平等難不說是非難會善知識難見性學道難隨化度人難睹境不動難善解方便難。
---
沙門問佛以何因緣得知宿命會其至道佛言淨心守志可會至道。譬如磨鏡垢去明存斷欲無求當得宿命。
---
沙門問佛何者為善何者最大佛言行道守真者善志與道合者大。
---
沙門問佛何者多力何者最明佛言忍辱多力不懷惡故兼加安健。忍者無惡必為人尊。心垢滅盡淨無瑕穢是為最明。未有天地逮於今日十方所有無有不見無有不知無有不聞得一切智可謂明矣
---
佛言人懷愛欲不見道者譬如澄水致手攪之眾人共臨無有睹其影者。人以愛欲交錯心中濁興故不見道。汝等沙門當捨愛欲。愛欲垢盡道可見矣
---
佛言夫見道者譬如持炬入冥室中其冥即滅而明獨存學道見諦無明即滅而明常存矣
---
佛言吾法念無念念、行無行行、言無言言、修無修修會者近爾迷者遠乎言語道斷非物所拘差之毫釐失之須臾。
---
佛言觀天地念非常。觀世界念非常。觀靈覺即菩提。如是知識得道疾矣
---
佛言當念身中四大各有自名都無我者。我既都無其如幻耳
---
佛言人隨情欲求於聲名聲名顯著身已故矣貪世常名而不學道枉功勞形。譬如燒香雖人聞香香之燼矣危身之火而在其後。
---
佛言財色於人人之不捨。譬如刀刃有蜜不足一餐之美小兒舐之則有割舌之患。
---
佛言人繫於妻子舍宅甚於牢獄。牢獄有散釋之期妻子無遠離之念。情愛於色豈憚驅馳雖有虎口之患心存甘伏投泥自溺故曰凡夫。透得此門出塵羅漢。
---
佛言愛欲莫甚於色。色之為欲其大無外賴有一矣。若使二同普天之人無能為道者矣。
---
佛言愛欲於人猶如執炬逆風而行必有燒手之患。
---
天神獻玉女於佛欲壞佛意。佛言革囊眾穢爾來何為去吾不用。天神愈敬因問道意。佛為解說即得須陀洹果。
---
佛言夫為道者猶木在水尋流而行。不觸兩岸不為人取不為鬼神所遮不為洄流所住亦不腐敗吾保此木決定入海。學道之人不為情欲所惑不為眾邪所嬈精進無為吾保此人必得道矣。
---
佛言甚勿信汝意汝意不可信。慎勿與色會色會即禍生。得阿羅漢已乃可信汝意。
---
佛言慎勿視女色亦莫共言語。若與語者正心思念我為沙門處於濁世當如蓮華不為泥汙。想其老者為母長者如姊少者如妹稚者如子。生度脫心息滅惡念。
---
佛言夫為道者如被乾草火來須避。道人見欲必當遠之。
---
佛言有人患婬不止欲自斷陰。佛謂之曰若斷其陰不如斷心。心如功曹功曹若止從者都息。邪心不止斷陰何益佛為說偈欲生於汝意意以思想生二心各寂靜非色亦非行。佛言此偈是迦葉佛說。
---
佛言人從愛欲生憂從憂生怖。若離於愛何憂何怖
---
佛言夫為道者譬如一人與萬人戰。挂鎧出門意或怯弱或半路而退或格鬥而死或得勝而還。沙門學道應當堅持其心精進勇銳不畏前境破滅眾魔而得道果。
---
沙門夜誦迦葉佛遺教經其聲悲緊思悔欲退。佛問之曰汝昔在家曾為何業對曰愛彈琴。佛言弦緩如何對曰不鳴矣弦急如何對曰聲絕矣急緩得中如何對曰諸音普矣佛言沙門學道亦然心若調適道可得矣。於道若暴暴即身疲。其身若疲意即生惱。意若生惱行即退矣。其行既退罪必加矣。但清淨安樂道不失矣。
---
佛言如人鍛鐵去滓成器器即精好。學道之人去心垢染行即清淨矣。
---
佛言人離惡道得為人難。既得為人去女即男難。既得為男六根完具難。六根既具生中國難。既生中國值佛世難。既值佛世遇道者難。既得遇道興信心難。既興信心發菩提心難。既發菩提心無修無證難。
---
佛言佛子離吾數千里憶念吾戒必得道果。在吾左右雖常見吾不順吾戒終不得道。
---
佛問沙門人命在幾間對曰數日間。佛言子未知道。復問一沙門人命在幾間對曰飯食間。佛言子未知道。復問一沙門人命在幾間對曰呼吸間。佛言善哉子知道矣
---
佛言學佛道者佛所言說皆應信順。譬如食蜜中邊皆甜吾經亦爾。
---
佛言沙門行道無如磨牛身雖行道心道不行。心道若行何用行道。
---
佛言夫為道者如牛負重。行深泥中疲極不敢左右顧視出離淤泥乃可蘇息。沙門當觀情欲甚於淤泥。直心念道可免苦矣。
---
佛言吾視王侯之位如過隙塵。視金玉之寶如瓦礫。視籸素之服如敝帕。視大千界如一訶子。視阿耨池水如塗足油。視方便門如化寶聚。視無上乘如夢金帕。視佛道如眼前華。視禪定如須彌柱。視涅槃如晝夕寤。視倒正如六龍舞。視平等如一真地。視興化如四時木。
---
佛言人隨情欲求於聲名聲名顯著身已故矣貪世常名而不學道枉功勞形。譬如燒香雖人聞香香之燼矣危身之火而在其後。
---
佛言財色於人人之不捨。譬如刀刃有蜜不足一餐之美小兒舐之則有割舌之患。
---
佛言人繫於妻子舍宅甚於牢獄。牢獄有散釋之期妻子無遠離之念。情愛於色豈憚驅馳雖有虎口之患心存甘伏投泥自溺故曰凡夫。透得此門出塵羅漢。
---
佛言愛欲莫甚於色。色之為欲其大無外賴有一矣。若使二同普天之人無能為道者矣。
---
佛言愛欲於人猶如執炬逆風而行必有燒手之患。
---
天神獻玉女於佛欲壞佛意。佛言革囊眾穢爾來何為去吾不用。天神愈敬因問道意。佛為解說即得須陀洹果。
---
佛言夫為道者猶木在水尋流而行。不觸兩岸不為人取不為鬼神所遮不為洄流所住亦不腐敗吾保此木決定入海。學道之人不為情欲所惑不為眾邪所嬈精進無為吾保此人必得道矣。
---
佛言甚勿信汝意汝意不可信。慎勿與色會色會即禍生。得阿羅漢已乃可信汝意。
---
佛言慎勿視女色亦莫共言語。若與語者正心思念我為沙門處於濁世當如蓮華不為泥汙。想其老者為母長者如姊少者如妹稚者如子。生度脫心息滅惡念。
---
佛言夫為道者如被乾草火來須避。道人見欲必當遠之。
---
佛言有人患婬不止欲自斷陰。佛謂之曰若斷其陰不如斷心。心如功曹功曹若止從者都息。邪心不止斷陰何益佛為說偈欲生於汝意意以思想生二心各寂靜非色亦非行。佛言此偈是迦葉佛說。
---
佛言人從愛欲生憂從憂生怖。若離於愛何憂何怖
---
佛言夫為道者譬如一人與萬人戰。挂鎧出門意或怯弱或半路而退或格鬥而死或得勝而還。沙門學道應當堅持其心精進勇銳不畏前境破滅眾魔而得道果。
---
沙門夜誦迦葉佛遺教經其聲悲緊思悔欲退。佛問之曰汝昔在家曾為何業對曰愛彈琴。佛言弦緩如何對曰不鳴矣弦急如何對曰聲絕矣急緩得中如何對曰諸音普矣佛言沙門學道亦然心若調適道可得矣。於道若暴暴即身疲。其身若疲意即生惱。意若生惱行即退矣。其行既退罪必加矣。但清淨安樂道不失矣。
---
佛言如人鍛鐵去滓成器器即精好。學道之人去心垢染行即清淨矣。
---
佛言人離惡道得為人難。既得為人去女即男難。既得為男六根完具難。六根既具生中國難。既生中國值佛世難。既值佛世遇道者難。既得遇道興信心難。既興信心發菩提心難。既發菩提心無修無證難。
---
佛言佛子離吾數千里憶念吾戒必得道果。在吾左右雖常見吾不順吾戒終不得道。
---
佛問沙門人命在幾間對曰數日間。佛言子未知道。復問一沙門人命在幾間對曰飯食間。佛言子未知道。復問一沙門人命在幾間對曰呼吸間。佛言善哉子知道矣
---
佛言學佛道者佛所言說皆應信順。譬如食蜜中邊皆甜吾經亦爾。
---
佛言沙門行道無如磨牛身雖行道心道不行。心道若行何用行道。
---
佛言夫為道者如牛負重。行深泥中疲極不敢左右顧視出離淤泥乃可蘇息。沙門當觀情欲甚於淤泥。直心念道可免苦矣。
---
佛言吾視王侯之位如過隙塵。視金玉之寶如瓦礫。視籸素之服如敝帕。視大千界如一訶子。視阿耨池水如塗足油。視方便門如化寶聚。視無上乘如夢金帕。視佛道如眼前華。視禪定如須彌柱。視涅槃如晝夕寤。視倒正如六龍舞。視平等如一真地。視興化如四時木。
