唐诗三百首
---
唐诗三百首
---
孙洙
---
唐詩三百首感遇四首之一作者張九齡孤鴻海上來池潢不敢顧側見雙翠鳥巢在三珠樹。矯矯珍木巔得無金丸懼美服患人指高明逼神惡。今我遊冥冥弋者何所慕感遇四首之二作者張九齡蘭葉春葳蕤桂華秋皎潔欣欣此生意自爾為佳節。誰知林棲者聞風坐相悅。草木有本心何求美人折感遇四首之三作者張九齡幽人歸獨臥滯慮洗孤清。持此謝高鳥因之傳遠情。日夕懷空意人誰感至精飛沉理自隔何所慰吾誠感遇四首之四作者張九齡江南有丹橘經冬猶綠林豈伊地氣暖自有歲寒心。可以薦嘉客奈何阻重深運命惟所遇循環不可尋。徒言樹桃李此木豈無陰下終南山過斛斯山人宿置酒作者李白
---
暮從碧山下山月隨人歸卻顧所來徑蒼蒼橫翠微。相攜及田家童稚開荊扉綠竹入幽徑青蘿拂行衣。歡言得所憩美酒聊共揮長歌吟松風曲盡河星稀。我醉君復樂陶然共忘機。月下獨酌作者李白花間一壺酒獨酌無相親舉杯邀明月對影成三人。月既不解飲影徒隨我身暫伴月將影行樂須及春。我歌月徘徊我舞影零亂醒時同交歡醉後各分散。永結無情遊相期邈雲漢。
---
春思作者李白燕草如碧絲秦桑低綠枝當君懷歸日是妾斷腸時。春風不相識何事入羅幃望岳作者杜甫岱宗夫如何齊魯青未了。造化鍾神秀陰陽割昏曉。盪胸生層雲決眥入歸鳥。會當凌絕頂一覽眾山小。贈衛八處士作者杜甫人生不相見動如參與商。
---
今夕復何夕共此燈燭光。少壯能幾時鬢髮各已蒼。訪舊半為鬼驚呼熱中腸。焉知二十載重上君子堂。昔別君未婚兒女忽成行怡然敬父執問我來何方問答乃未已驅兒羅酒漿。夜雨剪春韭新炊間黃梁。主稱會面難一舉累十觴十觴亦不醉感子故意長。明日隔山岳世事兩茫茫。佳人作者杜甫絕代有佳人幽居在空谷。自云良家子零落依草木。關中昔喪亂兄弟遭殺戮官高何足論不得收骨肉。
---
世情惡衰歇萬事隨轉燭。夫婿輕薄兒新人美如玉。合昏尚知時鴛鴦不獨宿但見新人笑那聞舊人哭在山泉水清出山泉水濁。侍婢賣珠迴牽蘿補茅屋。摘花不插髮采柏動盈掬。天寒翠袖薄日暮倚修竹。夢李白二首之一作者杜甫死別已吞聲生別常惻惻。江南瘴癘地逐客無消息故人入我夢明我長相憶。君今在羅網何以有羽翼恐非平生魂路遠不可測。魂來楓林青魂返關山黑落月滿屋梁猶疑照顏色。水深波浪闊
---
無使蛟龍得。夢李白二首之二作者杜甫浮雲終日行遊子久不至三夜頻夢君情親見君意。告歸常局促苦道來不易江湖多風波舟楫恐失墜。出門搔白首若負平生志。冠蓋滿京華斯人獨憔悴孰云網恢恢將老身反累千秋萬歲名寂寞身後事。送別作者王維下馬飲君酒問君何所之君言不得意歸臥南山陲。但去莫復問
---
白雲無盡時。送綦毋潛落第還鄉作者王維聖代無隱者英靈盡來歸遂令東山客不得顧採薇。既至金門遠孰云吾道非江淮度寒食京洛縫春衣。置酒長安道同心與我違行當浮桂棹未幾拂荊扉。遠樹帶行客孤城當落暉。吾謀適不用勿謂知音稀青谿作者王維言入黃花川每逐青谿水隨山將萬轉趣途無百里。聲喧亂石中
---
色靜深松裡漾漾汎菱荇澄澄映葭葦。我心素已閒清川澹如此。請留盤石上垂釣將已矣。渭川田家作者王維斜光照墟落窮巷牛羊歸。野老念牧童倚杖候荊扉。雉雊麥苗秀蠶眠桑葉稀。田夫荷鋤立相見語依依。即此羨閒逸悵然吟式微。西施詠作者王維艷色天下重西施寧久微朝為越溪女暮作吳宮妃。賤日豈殊眾
---
貴來方悟稀。邀人傅脂粉不自著羅衣。君寵益嬌態君憐無是非。當時浣紗伴莫得同車歸。持謝鄰家子效顰安可希秋登蘭山寄張五作者孟浩然北山白雲裡隱者自怡悅。相望始登高心隨雁飛滅。愁因薄暮起興是清秋發。時見歸村人沙行渡頭歇。天邊樹若薺江畔洲如月。何當載酒來共醉重陽節。夏日南亭懷辛大作者孟浩然山光忽西落
---
池月漸東上。散髮乘夜涼開軒臥閑敞。荷風送香氣竹露滴清響。欲取鳴琴彈恨無知音賞感此懷故人中宵勞夢想。宿業師山房待丁大不至作者孟浩然夕陽度西嶺群壑倏已暝松月生夜涼風泉滿清聽。樵人歸欲盡煙鳥棲初定之子期宿來孤琴候蘿徑。同從弟南齋翫月憶山陰崔少府作者王昌齡高臥南齋時開帷月初吐清輝淡水木演漾在窗戶。苒苒幾盈虛
---
澄澄變今古。美人清江畔是夜越吟苦。千里其如何微風吹蘭杜。尋西山隱者不遇作者邱為絕頂一茅茨直上三十里。扣關無僮僕窺室惟案几。若非巾柴車應是釣秋水。差池不相見黽勉空仰止。草色新雨中松聲晚窗裡。及茲契幽絕自足蕩心耳。雖無賓主意頗得清淨理。興盡方下山何必待之子春泛若耶溪作者綦毋潛幽意無斷絕
---
此去隨所偶。晚風吹行舟花路入溪口。際夜轉西壑隔山望南斗。潭煙飛溶溶林月低向後。生事且瀰漫願為持竿叟。宿王昌齡隱居作者常建清溪深不測隱處唯孤雲。松際露微月清光猶為君。茅亭宿花影藥院滋苔紋。余亦謝時去西山鸞鶴群。與高適薛據登慈恩寺浮圖作者岑參塔勢如湧出孤高聳天宮。登臨出世界磴道盤虛空。突兀壓神州
---
崢嶸如鬼工四角礙白日七層摩蒼穹。下窺指高鳥俯聽聞驚風。連山若波濤奔湊如朝東。青槐夾馳道宮館何玲瓏秋色從西來蒼然滿關中。五陵北原上萬古青濛濛。淨理了可悟勝因夙所宗。誓將挂冠去覺道資無窮。賊退示官吏作者元結昔歲逢太平山林二十年。泉源在庭戶洞壑當門前。井稅有常期日晏猶得眠。忽然遭時變數歲親戎旃。今來典斯郡山夷又紛然。城小賊不屠人貧傷可憐。是以陷鄰境
---
此州獨見全。使臣將王命豈不如賊焉令彼徵歛者迫之如火煎。誰能絕人命以作時世賢。思欲委符節引竿自刺船將家就魚麥歸老江湖邊。郡齋雨中與諸文士燕集作者韋應物兵衛森畫戟宴寢凝清香。海上風雨至逍遙池閣涼。煩痾近消散嘉賓復滿堂。自慚居處崇未睹斯民康。理會是非遣性達形跡忘。鮮肥屬時禁蔬果幸見嘗。俯飲一杯酒仰聆金玉章。神歡體自輕意欲淩風翔。吳中盛文史群彥今汪洋。方知大藩地
---
豈曰財賦強初發揚子寄元大校書作者韋應物悽悽去親愛泛泛入煙霧歸棹洛陽人殘鐘廣陵樹。今朝為此別何處還相遇世事波上舟沿洄安得住寄全椒山中道士作者韋應物今朝郡齋冷忽念山中客澗底束荊薪歸來煮白石。欲持一瓢酒遠慰風雨夕。落葉滿空山何處尋行跡
---
長安遇馮著作者韋應物客從東方來衣上灞陵雨。問客何為來采山因買斧。冥冥花正開颺颺燕新乳。昨別今已春鬢絲生幾縷。夕次盱眙縣作者韋應物落帆逗淮鎮停舫臨孤驛。浩浩風起波冥冥日沈夕。人歸山郭暗雁下蘆洲白。獨夜憶秦關聽鐘未眠客。東郊作者韋應物吏舍跼終年出郊曠清曙。楊柳散和風
---
青山澹吾慮。依叢適自憩緣澗還復去。微雨靄芳原春鳩鳴何處樂幽心屢止遵事跡猶遽。終罷斯結廬慕陶真可庶。送楊氏女作者韋應物永日方慼慼出行復悠悠。女子今有行大江泝輕舟。爾輩苦無恃撫念益慈柔。幼為長所育兩別泣不休。對此結中腸義往難復留。自小闕內訓事姑貽我憂。賴茲託令門仁卹庶無尤。貧儉誠所尚資從豈待周孝恭遵婦道容止順其猷。別離在今晨見爾當何秋居閑始自遣
---
臨感忽難收。歸來視幼女零淚緣纓流。晨詣超師院讀禪經作者柳宗元汲井漱寒齒清心拂塵服。閒持貝葉書步出東齋讀。真源了無取妄跡世所逐。遺言冀可冥繕性何由熟道人庭宇靜苔色連深竹日出霧露餘青松如膏沐。澹然離言說悟悅心自足。溪居作者柳宗元久為簪組累幸此南夷謫。閑依農圃鄰偶似山林客。曉耕翻露草
---
夜榜響溪石。來往不逢人長歌楚天碧。塞上曲作者王昌齡蟬鳴空桑林八月蕭關道。出塞復入塞處處黃蘆草。從來幽并客皆向沙場老。莫學遊俠兒矜誇紫騮好。塞下曲作者王昌齡飲馬渡秋水水寒風似刀。平沙日未沒黯黯見臨洮。昔日長城戰咸言意氣高。黃塵足今古白骨亂蓬蒿。
---
關山月作者李白明月出天山蒼茫雲海間長風幾萬里吹度玉門關。漢下白登道胡窺青海灣。由來征戰地不見有人還。戍客望邊色思歸多苦顏高樓當此夜歎息未應閑。子夜吳歌春歌作者李白秦地羅敷女采桑綠水邊素手青條上紅妝白日鮮。蠶飢妾欲去五馬莫留連。子夜吳歌夏歌作者李白
---
鏡湖三百里菡萏發荷花五月西施采人看隘若耶。回舟不待月歸去越王家。子夜吳歌秋歌作者李白長安一片月萬戶擣衣聲秋風吹不盡總是玉關情。何日平胡虜良人罷遠征。子夜吳歌冬歌作者李白明朝驛使發一夜絮征袍素手抽鍼冷那堪把剪刀裁縫寄遠道幾日到臨洮
---
長干行作者李白妾髮初覆額折花門前劇郎騎竹馬來遶床弄青梅。同居長干里兩小無嫌猜。十四為君婦羞顏未嘗開低頭向暗壁千喚不一回。十五始展眉願同塵與灰常存抱柱信豈上望夫臺十六君遠行瞿塘灩澦堆五月不可觸猿鳴天上哀。門前遲行跡一一生綠苔苔深不能掃落葉秋風早。八月蝴蝶來雙飛西園草。感此傷妾心坐愁紅顏老。早晚下三巴預將書報家相迎不道遠直至長風沙。
---
烈女操作者孟郊梧桐相待老鴛鴦會雙死貞婦貴殉夫捨生亦如此。波瀾誓不起妾心井中水。遊子吟作者孟郊慈母手中線遊子身上衣臨行密密縫意恐遲遲歸。誰言寸草心報得三春暉。登幽州臺歌作者陳子昂前不見古人後不見來者念天地之悠悠獨愴然而涕下。
---
古意作者李頎男兒事長征少小幽燕客賭勝馬蹄下由來輕七尺。殺人莫敢前鬚如蝟毛磔。黃雲隴底白雲飛未得報恩不能歸。遼東小婦年十五慣彈琵琶解歌舞今為羌笛出塞聲使我三軍淚如雨。送陳章甫作者李頎四月南風大麥黃棗花未落桐葉長。青山朝別暮還見嘶馬出門思故鄉。陳侯立身何坦蕩虯鬚虎眉仍大顙。腹中貯書一萬卷不肯低頭在草莽。東門酤酒飲我曹心輕萬事皆鴻毛醉臥不知白日暮
---
有時空望孤雲高。長河浪頭連天黑津吏停舟渡不得。鄭國遊人未及家洛陽行子空嘆息聞道故林相識多罷官昨日今如何琴歌作者李頎主人有酒歡今夕請奏鳴琴廣陵客。月照城頭烏半飛霜淒萬樹風入衣。銅鑪華燭燭增輝初彈淥水後楚妃。一聲已動物皆靜四座無言星欲稀。清淮奉使千餘里敢告雲山從此始。聽董大彈胡笳聲兼寄語弄房給事作者李頎蔡女昔造胡笳聲一彈一十有八拍。胡人落淚沾邊草漢使斷腸對歸客。古戍蒼蒼烽火寒
---
大荒沈沈飛雪白。先拂商絃後角羽四郊秋葉驚摵摵。董夫子通神明深山竊聽來妖精。言遲更速皆應手將往復旋如有情。空山百鳥散還合萬里浮雲陰且晴。嘶酸雛雁失群夜斷絕胡兒戀母聲。川為靜其波鳥亦罷其鳴。烏珠部落家鄉遠邏娑沙塵哀怨生。幽音變調忽飄灑長風吹林雨墮瓦迸泉颯颯飛木末野鹿呦呦走堂下。長安城連東掖垣鳳凰池對青瑣門高才脫略名與利日夕望君抱琴至。聽安萬善吹觱篥歌作者李頎南山截竹為觱篥此樂本自龜茲出。流傳漢地曲轉奇涼州胡人為我吹。傍鄰聞者多歎息遠客思鄉皆淚垂。世人解聽不解賞
---
長飆風中自來往。枯桑老柏寒颼飀九雛鳴鳳亂啾啾龍吟虎嘯一時發萬籟百泉相與秋。忽然更作漁陽摻黃雲蕭條白日暗。變調如聞楊柳春上林繁花照眼新。歲夜高堂列明燭美酒一杯聲一曲。夜歸鹿門歌作者孟浩然山寺鐘鳴晝已昏漁梁渡頭爭渡喧人隨沙路向江村余亦乘舟歸鹿門。鹿門月照開煙樹忽到龐公棲隱處岩扉松徑長寂寥惟有幽人自來去。廬山謠寄盧侍御虛舟作者李白我本楚狂人鳳歌笑孔丘。手持綠玉杖
---
朝別黃鶴樓五岳尋仙不辭遠一生好入名山遊。廬山秀出南斗傍屏風九疊雲錦張影落明湖青黛光金闕前開二峰長。銀河倒挂三石梁香爐瀑布遙相望。迴崖沓障淩蒼蒼翠影紅霞映朝日鳥飛不到吳天長。登高壯觀天地間大江茫茫去不還。黃雲萬里動風色白波九道流雪山。好為廬山謠興因廬山發。閑窺石鏡清我心謝公行處蒼苔沒。早服還丹無世情琴心三疊道初成。遙見仙人彩雲裡手把芙蓉朝玉京。先期汗漫九垓上願接盧敖遊太清。夢遊天姥吟留別作者李白海客談瀛洲煙濤微茫信難求越人語天姥雲霓明滅或可睹。
---
天姥連天向天橫勢拔五嶽掩赤城天臺四萬八千丈對此欲倒東南傾。我欲因之夢吳越一夜飛渡鏡湖月湖月照我影送我至剡溪。謝公宿處今尚在淥水蕩漾清猿啼。腳著謝公屐身登青雲梯半壁見海日空中聞天雞。千巖萬壑路不定迷花倚石忽已暝。熊咆龍吟殷巖泉慄深林兮驚層巔。雲青青兮欲雨水澹澹兮生煙。列缺霹靂邱巒崩摧洞天石扇訇然中開。青冥浩蕩不見底日月照耀金銀臺。霓為衣兮風為馬雲之君兮紛紛而來下虎鼓瑟兮鸞回車仙之人兮列如麻。忽魂悸以魄動怳驚起而長嗟惟覺時之枕席失向來之煙霞。世間行樂亦如此古來萬事東流水。別君去兮何時還且放白鹿青崖間
---
須行即騎訪名山安能摧眉折腰事權貴使我不得開心顏。金陵酒肆留別作者李白風吹柳花滿店香吳姬壓酒喚客嘗金陵子弟來相送欲行不行各盡觴。請君試問東流水別意與之誰短長宣州謝朓樓餞別校書叔雲作者李白棄我去者昨日之日不可留亂我心者今日之日多煩憂。長風萬里送秋雁對此可以酣高樓。蓬萊文章建安骨中間小謝又清發。俱懷逸興壯思飛欲上青天覽明月。抽刀斷水水更流舉杯銷愁愁更愁。人生在世不稱意
---
明朝散髮弄扁舟。走馬川行奉送封大夫出師西征作者岑參君不見走馬川行雪海邊平沙莽莽黃入天。輪臺九月風夜吼一川碎石大如斗隨風滿地石亂走。匈奴草黃馬正肥金山西見煙塵飛漢家大將西出師。將軍金甲夜不脫半夜軍行戈相撥風頭如刀面如割。馬毛帶雪汗氣蒸五花連錢旋作冰幕中草檄硯水凝。虜騎聞之應膽懾料知短兵不敢接車師西門佇獻捷。輪臺歌奉送封大夫出師西征作者岑參輪臺城頭夜吹角輪臺城北旄頭落。羽書昨夜過渠黎單于已在金山西。
---
戍樓西望煙塵黑漢兵屯在輪臺北。上將擁旄西出征平明吹笛大軍行。四邊伐鼓雪海湧三軍大呼陰山動。虜塞兵氣連雲屯戰場白骨纏草根。劍河風急雪片闊沙口石凍馬蹄脫。亞相勤王甘苦辛誓將報主靜邊塵。古來青史誰不見今見功名勝古人。白雪歌送武判官歸作者岑參北風捲地白草折胡天八月即飛雪忽如一夜春風來千樹萬樹梨花開。散入珠簾濕羅幕狐裘不煖錦衾薄將軍角弓不得控都護鐵衣冷猶著。瀚海闌干百丈冰愁雲黲淡萬里凝。中軍置酒飲歸客胡琴琵琶與羌笛。紛紛暮雪下轅門風掣紅旗凍不翻。輪臺東門送君去去時雪滿天山路
---
山迴路轉不見君雪上空留馬行處。韋諷錄事宅觀曹將軍畫馬圖作者杜甫國初以來畫鞍馬神妙獨數江都王。將軍得名三十載人間又見真乘黃。曾貌先帝照夜白龍池十日飛霹靂。內府殷紅瑪瑙盤婕妤傳詔才人索。盤賜將軍拜舞歸輕紈細綺相追飛貴戚權門得筆跡始覺屏障生光輝。昔日太宗拳毛騧近時郭家獅子花今之新圖有二馬復令識者久歎嗟。此皆騎戰一敵萬縞素漠漠開風沙。其餘七匹亦殊絕迥若寒空雜煙雪霜蹄蹴踏長楸間馬官廝養森成列。可憐九馬爭神駿顧視清高氣深穩。借問苦心愛者誰後有韋諷前支遁。憶昔巡幸新豐宮翠華拂天來向東
---
騰驤磊落三萬匹皆與此圖筋骨同。自從獻寶朝河宗無復射蛟江水中。君不見金粟堆前松柏裡龍媒去盡鳥呼風丹青引作者杜甫將軍魏武之子孫於今為庶為青門英雄割據雖已矣文采風流今尚存。學書初學衛夫人但恨無過王右軍丹青不知老將至富貴於我如浮雲。開元之中常引見承恩數上南薰殿凌煙功臣少顏色將軍下筆開生面。良相頭上進賢冠猛將腰間大羽箭褒公鄂公毛髮動英姿颯爽猶酣戰。先帝天馬玉花驄畫工如山貌不同是日牽來赤墀下迥立閶闔生長風。詔謂將軍拂絹素意匠慘淡經營中斯須九重真龍出一洗萬古凡馬空。
---
玉花卻在御榻上榻上庭前屹相向至尊含笑催賜金圉人太僕皆惆悵。弟子韓幹早入室亦能畫馬窮殊相幹惟畫肉不畫骨忍使驊騮氣凋喪。將軍畫善蓋有神偶逢佳士亦寫真即今漂泊干戈際屢貌尋常行路人。塗窮反遭俗眼白世上未有如公貧但看古來盛名下終日坎壈纏其身。寄韓諫議作者杜甫今我不樂思岳陽身欲奮飛病在床美人娟娟隔秋水濯足洞庭望八荒。鴻飛冥冥日月白青楓葉赤天雨霜。玉京群帝集北斗或騎麒麟翳鳳凰。芙蓉旌旗煙霧落影動倒景搖瀟湘。星宮之君醉瓊漿羽人稀少不在旁。似聞昨者赤松子恐是漢代韓張良
---
昔隨劉氏定長安帷幄未改神慘傷。國家成敗吾豈敢色難腥腐餐楓香。周南留滯古所惜南極老人應壽昌。美人胡為隔秋水焉得置之貢玉堂古柏行作者杜甫孔明廟前有老柏柯如青銅根如石霜皮溜雨四十圍黛色參天二千尺。君臣已與時際會樹木猶為人愛惜雲來氣接巫峽長月出寒通雪山白。憶昨路繞錦亭東先主武侯同閟宮崔嵬枝幹郊原古窈窕丹青戶牖空。落落盤踞雖得地冥冥孤高多烈風扶持自是神明力正直元因造化功。大廈如傾要梁棟萬牛迴首丘山重不露文章世已驚未辭剪伐誰能送。苦心豈免容螻蟻香葉終經宿鸞鳳
---
志士幽人莫怨嗟古來材大難為用觀公孫大娘弟子舞劍器行作者杜甫昔有佳人公孫氏一舞劍器動四方觀者如山色沮喪天地為之久低昂。霍如羿射九日落矯如群帝驂龍翔來如雷霆收震怒罷如江海凝清光。絳唇珠袖兩寂寞晚有弟子傳芬芳。臨潁美人在白帝妙舞此曲神揚揚。與余問答既有以感時撫事增惋傷。先帝侍女八千人公孫劍器初第一。五十年間似反掌風塵澒洞昏王室。梨園子弟散如煙女樂餘姿映寒日。金粟堆前木已拱瞿塘石城草蕭瑟。玳筵急管曲復終樂極哀來月東出。老夫不知其所往足繭荒山轉愁疾。
---
石魚湖上醉歌作者元結石魚湖似洞庭夏水欲滿君山青。山為樽水為沼酒徒歷歷坐洲島。長風連日作大浪不能廢人運酒舫。我持長瓢坐巴邱酌飲四座以散愁。山石作者韓愈山石犖确行徑微黃昏到寺蝙蝠飛。升堂坐階新雨足芭蕉葉大梔子肥。僧言古壁佛畫好以火來照所見稀。鋪床拂席置羹飯疏糲亦足飽我飢。夜深靜臥百蟲絕清月出嶺光入扉。天明獨去無道路出入高下窮煙霏。山紅澗碧紛爛漫時見松櫪皆十圍。當流赤足蹋澗石水聲激激風吹衣。
---
人生如此自可樂豈必局束為人鞿嗟哉吾黨二三子安得至老不更歸八月十五夜贈張功曹作者韓愈纖雲四捲天無河清風吹空月舒波。沙平水息聲影絕一杯相屬君當歌。君歌聲酸辭且苦不能聽終淚如雨。洞庭連天九疑高蛟龍出沒猩鼯號。十生九死到官所幽居默默如藏逃。下床畏蛇食畏藥海氣濕蟄熏腥臊。昨者州前槌大鼓嗣皇繼聖登夔皋。赦書一日行萬里罪從大辟皆除死遷者追回流者還滌瑕蕩垢清朝班。州家申名使家抑坎軻祇得移荊蠻。判司卑官不堪說未免捶楚塵埃間。同時輩流多上道天路幽險難追攀。君歌且休聽我歌我歌今與君殊科。
---
一年明月今宵多人生由命非由他有酒不飲奈明何謁衡岳廟遂宿嶽寺題門樓作者韓愈五嶽祭秩皆三公四方環鎮嵩當中。火維地荒足妖怪天假神柄專其雄。噴雲泄霧藏半腹雖有絕頂誰能窮我來正逢秋雨節陰氣晦昧無清風。潛心默禱若有應豈非正直能感通須臾靜掃眾峰出仰見突兀撐青空。紫蓋連延接天柱石廩騰擲堆祝融。森然魄動下馬拜松柏一逕趨靈宮。紛牆丹柱動光彩鬼物圖畫填青紅。升階傴僂薦脯酒欲以菲薄明其衷。廟內老人識神意睢盱偵伺能鞠躬。手持盃珓導我擲云此最吉餘難同。竄逐蠻荒幸不死衣食纔足甘長終。侯王將相望久絕
---
神縱欲福難為功。夜投佛寺上高閣星月掩映雲曈曨。猿鳴鐘動不知曙杲杲寒日生於東。石鼓歌作者韓愈張生手持石鼓文勸我識作石鼓歌。少陵無人謫仙死才薄將奈石鼓何周綱淩遲四海沸宣王憤起揮天戈大開明堂受朝賀諸侯劍佩鳴相磨。蒐于岐陽騁雄俊萬里禽獸皆遮羅。鐫功勒成告萬世鑿石作鼓隳嵯峨。從臣才藝咸第一揀選撰刻留山阿。雨淋日炙野火燎鬼物守護煩撝呵。公從何處得紙本毫髮盡備無差訛。辭嚴義密讀難曉字體不類隸與蝌。年深豈免有缺畫快劍砍斷生蛟鼉。鸞翔鳳翥眾仙下珊瑚碧樹交枝柯。金繩鐵索鎖鈕壯
---
古鼎躍水龍騰梭。陋儒編詩不收入二雅褊迫無委蛇。孔子西行不到秦掎摭星宿遺羲娥。嗟予好古生苦晚對此涕淚雙滂沱。憶昔初蒙博士徵其年始改稱元和。故人從軍在右輔為我度量掘臼科。濯冠沐浴告祭酒如此至寶存豈多氈包席裹可立致十鼓祇載數駱駝。薦諸太廟比郜鼎光價豈止百倍過聖恩若許留太學諸生講解得切磋。觀經鴻都尚填咽坐見舉國來奔波。剜苔剔蘚露節角安置妥帖平不頗。大廈深簷與蓋覆經歷久遠期無佗。中朝大官老於事詎肯感激徒媕婀牧童敲火牛礪角誰復著手為摩挲日銷月鑠就埋沒六年西顧空吟哦。羲之俗書趁姿媚數紙尚可博白鵝。繼周八代爭戰罷無人收拾理則那。方今太平日無事柄任儒術崇丘軻。安能以此上論列
---
願借辯口如懸河。石鼓之歌止於此嗚呼吾意其蹉跎漁翁作者柳宗元漁翁夜傍西巖宿曉汲清湘然楚竹。煙銷日出不見人欸乃一聲山水綠。迴看天際下中流巖上無心雲相逐。長恨歌作者白居易漢皇重色思傾國御宇多年求不得。楊家有女初長成養在深閨人未識。天生麗質難自棄一朝選在君王側。回眸一笑百媚生六宮粉黛無顏色。春寒賜浴華清池溫泉水滑洗凝脂侍兒扶起嬌無力始是新承恩澤時。雲鬢花顏金步搖
---
芙蓉帳暖度春宵春宵苦短日高起從此君王不早朝。承歡侍宴無閑暇春從春遊夜專夜。後宮佳麗三千人三千寵愛在一身。金屋妝成嬌侍夜玉樓宴罷醉和春。姊妹弟兄皆列土可憐光彩生門戶。遂令天下父母心不重生男重生女。驪宮高處入青雲仙樂風飄處處聞。緩歌慢舞凝絲竹盡日君王看不足。漁陽鼙鼓動地來驚破霓裳羽衣曲。九重城闕煙塵生千乘萬騎西南行。翠華搖搖行復止西出都門百餘里六軍不發無奈何宛轉蛾眉馬前死。花鈿委地無人收翠翹金雀玉搔頭。君王掩面救不得回看血淚相和流。黃埃散漫風蕭索雲棧縈紆登劍閣。峨嵋山下少人行旌旗無光日色薄。蜀江水碧蜀山青聖主朝朝暮暮情。行宮見月傷心色夜雨聞鈴腸斷聲。天旋地轉迴龍馭
---
到此躊躇不能去。馬嵬坡下泥土中不見玉顏空死處。君臣相顧盡霑衣東望都門信馬歸。歸來池苑皆依舊太液芙蓉未央柳芙蓉如面柳如眉對此如何不淚垂春風桃李花開日秋雨梧桐葉落時。西宮南內多秋草落葉滿階紅不掃。梨園子弟白髮新椒房阿監青娥老。夕殿螢飛思悄然孤燈挑盡未成眠。遲遲鐘鼓初長夜耿耿星河欲曙天。鴛鴦瓦冷霜華重翡翠衾寒誰與共悠悠生死別經年魂魄不曾來入夢。臨邛道士鴻都客能以精誠致魂魄為感君王輾轉思遂教方士殷勤覓。排空馭氣奔如電升天入地求之遍上窮碧落下黃泉兩處茫茫皆不見。忽聞海上有仙山山在虛無縹緲間。樓閣玲瓏五雲起其中綽約多仙子。中有一人字太真雪膚花貌參差是。金闕西廂叩玉扃
---
轉教小玉報雙成。聞道漢家天子使九華帳裡夢魂驚攬衣推枕起徘徊珠箔銀屏迤邐開。雲鬢半偏新睡覺花冠不整下堂來。風吹仙袂飄飄舉猶似霓裳羽衣舞。玉容寂寞淚闌干梨花一枝春帶雨。含情凝睇謝君王一別音容兩渺茫。昭陽殿裡恩愛絕蓬萊宮中日月長。回頭下望人寰處不見長安見塵霧。唯將舊物表深情鈿合金釵寄將去。釵留一股合一扇釵擘黃金合分鈿。但教心似金鈿堅天上人間會相見。臨別殷勤重寄詞詞中有誓兩心知七月七日長生殿夜半無人私語時。在天願作比翼鳥在地願為連理枝。天長地久有時盡此恨綿綿無絕期。琵琶行作者白居易
---
潯陽江頭夜送客楓葉荻花秋瑟瑟。主人下馬客在船舉酒欲飲無管絃醉不成歡慘將別別時茫茫江浸月。忽聞水上琵琶聲主人忘歸客不發。尋聲暗問彈者誰琵琶聲停欲語遲。移船相近邀相見添酒回燈重開宴。千呼萬喚始出來猶抱琵琶半遮面。轉軸撥絃三兩聲未成曲調先有情。絃絃掩抑聲聲思似訴平生不得志。低眉信手續續彈說盡心中無限事。輕攏慢撚抹復挑初為霓裳後六么。大絃嘈嘈如急雨小絃切切如私語嘈嘈切切錯雜彈大珠小珠落玉盤。閒關鶯語花底滑幽咽泉流水下灘。水泉冷澀絃凝絕凝絕不通聲漸歇。別有幽愁暗恨生此時無聲勝有聲。銀瓶乍破水漿迸鐵騎突出刀鎗鳴。曲終收撥當心畫四絃一聲如裂帛。東船西舫悄無言
---
唯見江心秋月白。沈吟放撥插絃中整頓衣裳起斂容。自言本是京城女家在蝦蟆陵下住。十三學得琵琶成名屬教坊第一部。曲罷曾教善才服妝成每被秋娘妒。五陵年少爭纏頭一曲紅綃不知數。鈿頭銀篦擊節碎血色羅裙翻酒汙。今年歡笑復明年秋月春風等閒度。弟走從軍阿姨死暮去朝來顏色故門前冷落車馬稀老大嫁作商人婦。商人重利輕別離前月浮梁買茶去去來江口守空船繞船月明江水寒。夜深忽夢少年事夢啼妝淚紅闌干。我聞琵琶已嘆息又聞此語重唧唧。同是天涯淪落人相逢何必曾相識我從去年辭帝京謫居臥病潯陽城。潯陽地僻無音樂終歲不聞絲竹聲。住近湓城地低濕黃蘆苦竹繞宅生。其間旦暮聞何物杜鵑啼血猿哀鳴。春江花朝秋月夜
---
往往取酒還獨傾。豈無山歌與村笛嘔啞嘲哳難為聽。今夜聞君琵琶語如聽仙樂耳暫明。莫辭更坐彈一曲為君翻作琵琶行。感我此言良久立卻坐促絃絃轉急。淒淒不似向前聲滿座重聞皆掩泣。座中泣下誰最多江州司馬青衫濕。韓碑作者李商隱元和天子神武姿彼何人哉軒與羲。誓將上雪列聖恥坐法宮中朝四夷。淮西有賊五十載封狼生貙貙生羆。不據山河據平地長戈利矛日可麾。帝得聖相相曰度賊斫不死神扶持腰懸相印作都統陰風慘澹天王旗。愬武古通作牙爪儀曹外郎載筆隨行軍司馬智且勇十四萬眾猶虎貔。入蔡縛賊獻太廟
---
功無與讓恩不訾。帝曰汝度功第一汝從事愈宜為辭。愈拜稽首蹈且舞金石刻畫臣能為古者世稱大手筆此事不係於職司。當仁自古有不讓言訖屢頷天子頤。公退齋戒坐小閣濡染大筆何淋漓。點竄堯典舜典字塗改清廟生民詩。文成破體書在紙清晨再拜鋪丹墀。表曰臣愈昧死上詠神聖功書之碑。碑高三丈字如斗負以靈鼇蟠以螭。句奇語重喻者少讒之天子言其私。長繩百尺拽碑倒麤沙大石相磨治。公之斯文若元氣先時已入人肝脾湯盤孔鼎有述作今無其器存其辭。嗚呼聖皇及聖相相與烜赫流淳熙。公之斯文不示後曷與三五相攀追願書萬本誦萬過口角流沫右手胝傳之七十有二代以為封禪玉檢明堂基。
---
燕歌行作者高適漢家煙塵在東北漢將辭家破殘賊。男兒本自重橫行天子非常賜顏色。摐金伐鼓下榆關旌旆逶迤碣石間。校尉羽書飛瀚海單于獵火照狼山。山川蕭條極邊土胡騎憑陵雜風雨。戰士軍前半死生美人帳下猶歌舞。大漠窮秋塞草衰孤城落日鬥兵稀。身當恩遇常輕敵力盡關山未解圍。鐵衣遠戍辛勤久玉筋應啼別離後少婦城南欲斷腸征人薊北空回首。邊庭飄颻那可度絕域蒼茫更何有。殺氣三時作陣雲寒聲一夜傳刁斗。相看白刃血紛紛死節從來豈顧勳君不見沙場征戰苦至今猶憶李將軍。
---
古從軍行作者李頎白日登山望烽火黃昏飲馬傍交河。行人刁斗風沙暗公主琵琶幽怨多。野雲萬里無城郭雨雪紛紛連大漠。胡雁哀鳴夜夜飛胡兒眼淚雙雙落。聞道玉門猶被遮應將性命逐輕車。年年戰骨埋荒外空見葡萄入漢家。洛陽女兒行作者王維洛陽女兒對門居纔可容顏十五餘。良人玉勒乘驄馬侍女金盤膾鯉魚。畫閣朱樓盡相望紅桃綠柳垂簷向。羅帷送上七香車寶扇迎歸九華帳。狂夫富貴在青春意氣驕奢劇季倫。自憐碧玉親教舞不惜珊瑚持與人。春窗曙滅九微火九微片片飛花璅。戲罷曾無理曲時
---
妝成祇是薰香坐。城中相識盡繁華日夜經過趙李家。誰憐越女顏如玉貧賤江頭自浣紗。老將行作者王維少年十五二十時步行奪得胡馬騎。射殺山中白額虎肯數鄴下黃鬚兒。一身轉戰三千里一劍曾當百萬師。漢兵奮迅如霹靂虜騎崩騰畏蒺藜。衛青不敗由天幸李廣無功緣數奇。自從棄置便衰朽世事蹉跎成白首。昔時飛箭無全目今日垂楊生左肘。路旁時賣故侯瓜門前學種先生柳。蒼茫古木連窮巷寥落寒山對虛牖。誓令疏勒出飛泉不似潁川空使酒。賀蘭山下陣如雲羽檄交馳日夕聞。節使三河募年少詔書五道出將軍。試拂鐵衣如雪色
---
聊持寶劍動星文。願得燕弓射大將恥令越甲鳴吾君。莫嫌舊日雲中守猶堪一戰取功勳。桃源行作者王維漁舟逐水愛山春兩岸桃花夾古津。坐看紅樹不知遠行盡青溪不見人。山口潛行始隈隩山開曠望旋平陸。遙看一處攢雲樹近入千家散花竹。樵客初傳漢姓名居人未改秦衣服。居人共住武陵源還從物外起田園。月明松下房櫳靜日出雲中雞犬喧。驚聞俗客爭來集競引還家問都邑。平明閭巷掃花開薄暮漁樵乘水入。初因避地去人間及至成仙遂不還。峽裡誰知有人事世中遙望空雲山。不疑靈境難聞見塵心未盡思鄉縣。出洞無論隔山水
---
辭家終擬長遊衍。自謂經過舊不迷安知峰壑今來變。當時只記入山深青溪幾曲到雲林春來遍是桃花水不辨仙源何處尋蜀道難作者李白噫吁戲危乎高哉蜀道之難難於上青天。蠶叢及魚鳧開國何茫然。爾來四萬八千歲始與秦塞通人煙。西當太白有鳥道可以橫絕峨嵋巔。地崩山摧壯士死然後天梯石棧相鉤連。上有六龍回日之高標下有衝波逆折之迴川。黃鶴之飛尚不得猿猱欲度愁攀援。青泥何盤盤百步九折縈巖巒。捫參歷井仰脅息以手撫膺坐長歎。問君西遊何時還畏途巉岩不可攀。但見悲鳥號古木雄飛雌從繞林間
---
又聞子規啼夜月愁空山。蜀道之難難於上青天使人聽此凋朱顏。連峰去天不盈尺枯松倒掛倚絕壁。飛湍瀑流爭喧豗砯崖轉石萬壑雷。其險也如此嗟爾遠道之人胡為乎來哉劍閣崢嶸而崔嵬一夫當關萬夫莫開。所守或匪親化為狼與豺。朝避猛虎夕避長蛇。磨牙吮血殺人如麻。錦城雖云樂不如早還家蜀道之難難於上青天側身西望常咨嗟長相思二首之一作者李白長相思在長安。絡緯秋啼金井闌微霜淒淒簟色寒。孤燈不明思欲絕卷帷望月空長歎
---
美人如花隔雲端。上有青冥之長天下有淥水之波瀾。天長路遠魂飛苦夢魂不到關山難。長相思摧心肝長相思二首之二作者李白日色已盡花含煙月明欲素愁不眠。趙瑟初停鳳凰柱蜀琴欲奏鴛鴦絃。此曲有意無人傳願隨春風寄燕然。憶君迢迢隔青天。昔日橫波目今成流淚泉。不信妾腸斷歸來看取明鏡前行路難三首之一作者李白金樽清酒斗十千玉盤珍饈值萬錢。停杯投箸不能食拔劍四顧心茫然。
---
欲渡黃河冰塞川將登太行雪暗天。閑來垂釣碧溪上忽復乘舟夢日邊。行路難行路難多歧路今安在長風破浪會有時直挂雲帆濟滄海。行路難三首之二作者李白大道如青天我獨不得出。羞逐長安社中兒赤雞白狗賭梨栗。彈劍作歌奏苦聲曳裾王門不稱情。淮陰市井笑韓信漢朝公卿忌賈生。君不見昔時燕家重郭隗擁篲折節無嫌猜劇辛樂毅感恩分輸肝剖膽效英才。昭王白骨縈蔓草誰人更掃黃金臺行路難歸去來
---
行路難三首之三作者李白有耳莫洗潁川水有口莫食首陽蕨。含光混世貴無名何用孤高比雲月吾觀自古賢達人功成不退皆殞身。子胥既棄吳江上屈原終投湘水濱陸機雄才豈自保李斯稅駕苦不早。華亭鶴唳詎可聞上蔡蒼鷹何足道。君不見吳中張翰稱達生秋風忽憶江東行。且樂生前一杯酒何須身後千載名將進酒作者李白君不見黃河之水天上來奔流到海不復回君不見高堂明鏡悲白髮朝如青絲暮成雪。人生得意須盡歡莫使金樽空對月。天生我材必有用千金散盡還復來。烹羊宰牛且為樂會須一飲三百杯。
---
岑夫子丹丘生將進酒君莫停。與君歌一曲請君為我側耳聽鐘鼓饌玉不足貴但願長醉不願醒。古來聖賢皆寂寞惟有飲者留其名。陳王昔時宴平樂斗酒十千恣讙謔。主人何為言少錢徑須沽取對君酌。五花馬千金裘呼兒將出換美酒與爾同消萬古愁兵車行作者杜甫車轔轔馬蕭蕭行人弓箭各在腰。耶孃妻子走相送塵埃不見咸陽橋。牽衣頓足攔道哭哭聲直上干雲霄。道旁過者問行人行人但云點行頻。或從十五北防河便至四十西營田。去時里正與裹頭
---
歸來頭白還戍邊。邊亭流血成海水武皇開邊意未已。君不聞漢家山東二百州千村萬落生荊杞縱有健婦把鋤犁禾生隴畝無東西。況復秦兵耐苦戰被驅不異犬與雞。長者雖有問役夫敢申恨且如今年冬未休關西卒。縣官急索租租稅從何出信知生男惡反是生女好生女猶得嫁比鄰生男埋沒隨百草。君不見青海頭古來白骨無人收新鬼煩冤舊鬼哭天陰雨濕聲啾啾。麗人行作者杜甫三月三日天氣新長安水邊多麗人。態濃意遠淑且真肌理細膩骨肉勻。繡羅衣裳照暮春蹙金孔雀銀麒麟。頭上何所有
---
翠微葉垂鬢唇。背後何所見珠壓腰衱穩稱身。就中雲幕椒房親賜名大國虢與秦。紫駝之峰出翠釜水精之盤行素鱗。犀箸饜飫久未下鸞刀縷切空紛綸。黃門飛鞚不動塵御廚絡繹送八珍。簫鼓哀吟感鬼神賓從雜遝實要津。後來鞍馬何逡巡當軒下馬入錦茵。楊花雪落覆白蘋青鳥飛去銜紅巾。炙手可熱勢絕倫慎莫近前丞相嗔。哀江頭作者杜甫少陵野老吞生哭春日潛行曲江曲。江頭宮殿鎖千門細柳新蒲為誰綠憶昔霓旌下南苑苑中景物生顏色。昭陽殿裡第一人同輦隨君侍君側。輦前才人帶弓箭白馬嚼齧黃金勒。翻身向天仰射雲
---
一箭正墜雙飛翼。明眸皓齒今何在血污遊魂歸不得。清渭東流劍閣深去住彼此無消息。人生有情淚沾臆江水江花豈終極黃昏胡騎塵滿城欲往城南望城北。哀王孫作者杜甫長安城頭頭白烏夜飛延秋門上呼又向人家啄大屋屋底達官走避胡。金鞭斷折九馬死骨肉不待同馳驅。腰下寶玦青珊瑚可憐王孫泣路隅。問之不肯道姓名但道困苦乞為奴。已經百日竄荊棘身上無有完肌膚。高帝子孫盡龍準龍種自與常人殊。豺狼在邑龍在野王孫善保千金軀。不敢長語臨交衢且為王孫立斯須。昨夜東風吹血腥東來橐駝滿舊都。朔方健兒好身手
---
昔何勇銳今何愚竊聞天子已傳位聖德北服南單于。花門剺面請雪恥慎勿出口他人狙。哀哉王孫慎勿疏五陵佳氣無時無。經魯祭孔子而歎之作者唐玄宗夫子何為者栖栖一代中。地猶鄹氏邑宅即魯王宮。歎鳳嗟身否傷麟怨道窮。今看兩楹奠當與夢時同。望月懷遠作者張九齡海上生明月天涯共此時。情人怨遙夜竟夕起相思。滅燭憐光滿披衣覺露滋。不堪盈手贈
---
還寢夢佳期。送杜少府之任蜀川作者王勃城闕輔三秦風煙望五津。與君離別意同是宦遊人。海內存知己天涯若比鄰。無為在歧路兒女共沾巾。在獄詠蟬作者駱賓王西陸蟬聲唱南冠客思深。不堪玄鬢影來對白頭吟。露重飛難進風多響易沉。無人信高潔誰為表予心和晉陵陸丞相早春遊望作者杜審言獨有宦遊人偏驚物候新。雲霞出海曙梅柳渡江春。淑氣催黃鳥晴光轉綠蘋。忽聞歌古調歸思欲霑巾。雜詩作者沈佺期聞道黃龍戍頻年不解兵。可憐閨裡月長在漢家營。少婦今春意良人昨夜情。誰能將旗鼓一為取龍城題大庾嶺北驛作者宋之問陽月南飛雁傳聞至此回。我行殊未已何日復歸來江靜潮初落林昏瘴不開。明朝望鄉處應見隴頭梅。次北固山下作者王灣客路青山外行舟綠水前。潮平兩岸闊風正一帆懸。海日生殘夜江春入舊年。鄉書何處達歸雁洛陽邊。題破山寺後禪院作者常建清晨入古寺初日照高林。曲徑通幽處禪房花木深。山光悅鳥性潭影空人心。萬籟此俱寂惟餘鐘磬音。寄左省杜拾遺作者岑參聯步趨丹陛分曹限紫薇。曉隨天仗入暮惹御香歸。白髮悲花落青雲羨鳥飛。聖朝無闕事自覺諫書稀。贈孟浩然作者李白吾愛孟夫子風流天下聞。紅顏棄軒冕白首臥松雲。醉月頻中聖迷花不事君。高山安可仰徒此挹清芬。渡荊門送別作者李白渡遠荊門外來從楚國遊。山隨平野盡江入大荒流。月下飛天鏡雲生結海樓。仍憐故鄉水萬里送行舟。送友人作者李白青山橫北郭白水遶東城。此地一為別孤蓬萬里征。浮雲游子意落日故人情。揮手自茲去蕭蕭班馬鳴。聽蜀僧濬彈琴作者李白蜀僧抱綠綺西下峨眉峰。為我一揮手如聽萬壑松。客心洗流水餘響入霜鐘。不覺碧山暮秋雲暗幾重夜泊牛渚懷古作者李白牛渚西江夜青天無片雲。登舟望秋月空憶謝將軍。余亦能高詠斯人不可聞。明朝挂帆去楓葉落紛紛。月夜作者杜甫今夜鄜州月閨中只獨看。遙憐小兒女未解憶長安。香霧雲鬟濕清輝玉臂寒。何時倚虛幌雙照淚痕乾。春望作者杜甫國破山河在城春草木深。感時花濺淚恨別鳥驚心。烽火連三月家書抵萬金。白頭搔更短渾欲不勝簪。春宿左省作者杜甫花隱掖垣暮啾啾棲鳥過。星臨萬戶動月傍九霄多。不寢聽金鑰因風想玉珂。明朝有封事數問夜如何至德二載甫自京金光門出問道歸鳳翔。乾元初從左拾遺移華州掾。與親故別因出此門。有悲往事。作者杜甫此道昔歸順西郊胡正繁。至今殘破膽應有未招魂。近侍歸京邑移官豈至尊無才日衰老駐馬望千門。月夜憶舍弟作者杜甫戍鼓斷人行秋邊一雁聲。露從今夜白月是故鄉明。有弟皆分散無家問死生。寄書長不達況乃未休兵。天末懷李白作者杜甫涼風起天末君子意如何鴻雁幾時到江湖秋水多。文章憎命達魑魅喜人過。應共冤魂語投詩贈汨羅。奉濟驛重送嚴公四韻作者杜甫遠送從此別青山空復情。幾時杯重把昨夜月同行。列郡謳歌惜三朝出入榮。將村獨歸處寂寞養殘生。別房太尉墓作者杜甫他鄉復行役駐馬別孤墳近淚無乾土低空有斷雲。對棋陪謝傅把劍覓徐君。唯見林花落鶯啼送客聞。旅夜書懷作者杜甫細草微風岸危檣獨夜舟。星垂平野闊月湧大江流。名豈文章著官應老病休。飄飄何所似天地一沙鷗。登岳陽樓作者杜甫昔聞洞庭水今上岳陽樓。吳楚東南坼乾坤日夜浮。親朋無一字老病有孤舟。戎馬關山北憑軒涕泗流。輞川閑居贈裴秀才迪作者王維寒山轉蒼翠秋水日潺湲。倚杖柴門外臨風聽暮蟬。渡頭餘落日墟里上孤煙。復值接輿醉狂歌五柳前。山居秋暝作者王維空山新雨後天氣晚來秋。明月松間照清泉石上流。竹喧歸浣女蓮動下漁舟。隨意春芳歇王孫自可留。歸嵩山作作者王維清川帶長薄車馬去閒閒。流水如有意暮禽相與還。荒城臨古渡落日滿秋山。迢遞嵩高下歸來且閉關。終南山作者王維太乙近天都連山接海隅。白雲迴望合青靄入看無。分野中峰變陰晴眾壑殊。欲投人處宿隔水問樵夫。酬張少府作者王維晚年惟好靜萬事不關心。自顧無長策空知返舊林。松風吹解帶山月照彈琴。君問窮通理漁歌入浦深。過香積寺作者王維不知香積寺數里入雲峰。古木無人徑深山何處鐘泉聲咽危石日色冷青松。薄暮空潭曲安禪制毒龍。送梓州李使君作者王維萬壑樹參天千山響杜鵑。山中一夜雨樹杪百重泉。漢女輸橦布巴人訟芋田。文翁翻教授不敢倚先賢。漢江臨眺作者王維楚塞三湘接荊門九派通。江流天地外山色有無中。郡邑浮前浦波瀾動遠空。襄陽好風日留醉與山翁。終南別業作者王維中歲頗好道晚家南山陲。興來美獨往勝事空自知。行到水窮處坐看雲起時。偶然值林叟談笑無還期。臨洞庭上張丞相作者孟浩然八月湖水平涵虛混太清。氣蒸雲夢澤波撼岳陽城。欲濟無舟楫端居恥聖明。坐觀垂釣者空有羨魚情。與諸子登峴山作者孟浩然人事有代謝往來成古今。江山留勝跡我輩復登臨。水落魚梁淺天寒夢澤深。羊公碑字在讀罷淚沾襟。宴梅道士山房作者孟浩然林臥愁春盡開軒覽物華。忽逢青鳥使邀入赤松家丹灶初開火仙桃正發花。童顏若可駐何惜醉流霞歲暮歸南山作者孟浩然北闕休上書南山歸敝廬。不才明主棄多病故人疏。白髮催年老青陽逼歲除。永懷愁不寐松月夜窗虛。過故人莊作者孟浩然故人具雞黍邀我至田家。綠樹村邊合青山郭外斜。開軒面場圃把酒話桑麻。待到重陽日還來就菊花。秦中寄遠上人作者孟浩然一丘嘗欲臥三徑苦無資。北土非吾願東林懷我師。黃金燃桂盡壯志逐年衰。日夕涼風至聞蟬但益悲。宿桐廬江寄廣陵舊遊作者孟浩然山暝聽猿愁滄江急夜流。風鳴兩岸葉月照一孤舟。建德非吾土維揚憶舊遊。還將兩行淚遙寄海西頭。留別王維作者孟浩然寂寂竟何待朝朝空自歸。欲尋芳草去惜與故人違。當路誰相假知音世所稀。祗應守寂寞還掩故園扉。早寒有懷作者孟浩然木落雁南渡北風江上寒。我家襄水曲遙隔楚雲端。鄉淚客中盡孤帆天際看。迷津欲有問平海夕漫漫。秋日登吳公臺上寺遠眺作者劉長卿古臺搖落後秋日望鄉心。野寺人來少雲峰隔水深。夕陽依舊壘寒磬滿空林。惆悵南朝事長江獨至今。送李中丞歸漢陽別業作者劉長卿流落征南將曾驅十萬師。罷官無舊業老去戀明時。獨立三邊靜輕生一劍知。茫茫江漢上日暮欲何之餞別王十一南遊作者劉長卿望君煙水闊揮手淚霑巾。飛鳥沒何處青山空向人。長江一帆遠落日五湖春。誰見汀洲上相思愁白蘋尋南溪常道士作者劉長卿一路經行處莓苔見屐痕。白雲依靜渚春草閉閑門。過雨看松色隨山到水源。溪花與禪意相對亦忘言。新年作作者劉長卿鄉心新歲切天畔獨潸然。老至居人下春歸在客先。嶺猿同旦暮江柳共風煙。已似長沙傅從今又幾年送僧歸日本作者錢起上國隨緣住來途若夢行。浮天滄海遠去世法舟輕。水月通禪寂魚龍聽梵聲。惟憐一燈影萬里眼中明。谷口書齋寄楊補闕作者錢起泉壑帶茅茨雲霞生薜帷。竹憐新雨後山愛夕陽時。閒鷺栖常早秋花落更遲。家僮掃蘿徑昨與故人期。淮上喜會梁川故人作者韋應物江漢曾為客相逢每醉還。浮雲一別後流水十年間。歡笑情如舊蕭疏鬢已斑。何因不歸去淮上對秋山。賦得暮雨送李曹作者韋應物楚江微雨裡建業暮鐘時。漠漠帆來重冥冥鳥去遲。海門深不見浦樹遠含滋。相送情無限沾襟比散絲。酬程近即事見贈作者韓翃長簟迎風早空城澹月華。星河秋一雁砧杵夜千家。節候看應晚心期臥亦賒。向來吟秀句不覺已鳴鴉。闕題作者劉春虛道由白雲盡春與青溪長。時有落花至遠隨流水香。閑門向山路深柳讀書堂。幽映每白日清輝照衣裳。江鄉故人偶集客舍作者戴叔倫天秋月又滿城闕夜千重。還作江南會翻疑夢裡逢。風枝驚暗鵲露草覆寒蟲。羈旅長堪醉相留畏曉鐘。送李端作者盧綸故關衰草遍離別正堪悲。路出寒雲外人歸暮雪時。少孤為客早多難識君遲。掩泣空相向風塵何所期喜見外弟又言別作者李益十年離亂後長大一相逢。問姓驚初見稱名憶舊容。別來滄海事語罷暮天鐘。明日巴陵道秋山又幾重雲陽館與韓紳宿別作者司空曙故人江海別幾度隔山川。乍見翻疑夢相悲各問年。孤燈寒照雨深竹暗浮煙。更有明朝恨離杯惜共傳。喜外弟盧綸見宿作者司空曙靜夜四無鄰荒居舊業貧。雨中黃葉樹燈下白頭人。以我獨沉久愧君相訪頻。平生自有分況是霍家親。賊平後送人北歸作者司空曙世亂同南去時清獨北還。他鄉生白髮舊國見青山。曉月過殘壘繁星宿故關。寒禽與衰草處處伴愁顏。蜀先主廟作者劉禹錫天地英雄氣千秋尚凜然。勢分三足鼎業復五銖錢。得相能開國生兒不象賢。淒涼蜀故妓來舞魏宮前。沒蕃故人作者張籍前年戍月支城下沒全師。蕃漢斷消息死生長別離。無人收廢帳歸馬識殘旗。欲祭疑君在天涯哭此時。草作者白居易離離原上草一歲一枯榮。野火燒不盡春風吹又生。遠芳侵古道晴翠接荒城。又送王孫去萋萋滿別情。旅宿作者杜牧旅館無良伴凝情自悄然。寒燈思舊事斷雁警愁眠。遠夢歸侵曉家書到隔年。滄江好煙月門繫釣魚船。秋日赴闕題潼關驛樓作者許渾紅葉晚蕭蕭長亭酒一瓢。殘雲歸太華疏雨過中條。樹色隨關迥河聲入海遙。帝鄉明日到猶自夢漁樵。早秋作者許渾遙夜汎清瑟西風生翠蘿。殘螢栖玉露早雁拂銀河。高樹曉還密遠山晴更多。淮南一葉下自覺老煙波。蟬作者李商隱本以高難飽徒勞恨費聲。五更疏欲斷一樹碧無情。薄宦梗猶汎故園蕪已平。煩君最相警我亦舉家清。風雨作者李商隱淒涼寶劍篇羈泊欲窮年。黃葉仍風雨青樓自管絃。新知遭薄俗舊好隔良緣。心斷新豐酒銷愁斗幾千。落花作者李商隱高閣客竟去小園花亂飛。參差連曲陌迢遞送斜暉。腸斷未忍掃眼穿仍欲歸。芳心向春盡所得是沾衣。涼思作者李商隱客去波平檻蟬休露滿枝。永懷當此節倚立自移時。北斗兼春遠南陵寓使遲。天涯占夢數疑誤有新知。北青蘿作者李商隱殘陽西入崦茅屋訪孤僧。落葉人何在寒雲路幾層。獨敲初夜磬閑倚一枝藤。世界微塵裡吾寧愛與憎送人東遊作者溫庭筠荒戍落黃葉浩然離故關。高風漢陽渡初日郢門山。江上幾人在天涯孤棹還。何當重相見樽酒慰離顏。灞上秋居作者馬戴灞原風雨定晚見雁行頻。落葉他鄉樹寒燈獨夜人。空園白露滴孤壁野僧鄰。寄臥郊扉久何年致此身楚江懷古作者馬戴露氣寒光集微陽下楚丘。猿啼洞庭樹人在木蘭舟。廣澤生明月蒼山夾亂流。雲中君不見竟夕自悲秋。書邊事作者張喬調角斷清秋征人倚戍樓。春風對青塚白日落梁州。大漠無兵阻窮邊有客遊。蕃情似此水長願向南流。除夜有懷作者崔塗迢遞三巴路羈危萬里身。亂山殘雪夜孤獨異鄉人。漸與骨肉遠轉於僮僕親。那堪正飄泊明日歲華新。孤雁作者崔塗幾行歸塞盡片影獨何之暮雨相呼失寒塘欲下遲。渚雲低暗渡關月冷相隨。未必逢矰繳孤飛自可疑。春宮怨作者杜荀鶴早被嬋娟誤欲妝臨鏡慵。承恩不在貌教妾若為容風暖鳥聲碎日高花影重。年年越溪女相憶採芙蓉。章臺夜思作者韋莊清瑟怨遙夜繞絃風雨哀。孤燈聞楚角殘月下章臺。芳草已云暮故人殊未來。鄉書不可寄秋雁又南迴。尋陸鴻漸不遇作者皎然移家雖帶郭野徑入桑麻。近種籬邊菊秋來未著花。扣門無犬吠欲去問西家。報到山中去歸來每日斜。黃鶴樓作者崔顥昔人已乘黃鶴去此地空餘黃鶴樓。黃鶴一去不復返白雲千載空悠悠。晴川歷歷漢陽樹芳草萋萋鸚鵡洲。日暮鄉關何處是煙波江上使人愁。行經華陰作者崔顥岧嶢太華俯咸京天外三峰削不成武帝祠前雲欲散仙人掌上雨初晴河山北枕秦關險驛樹西連漢畤平。借問路傍名利客無如此處學長生望薊門作者祖詠燕臺一去客心驚簫鼓喧喧漢將營。萬里寒光生積雪三邊曙色動危旌。沙場烽火侵胡月海畔雲山擁薊城。少小雖非投筆吏論功還欲請長纓。送魏萬之京作者李頎朝聞遊子唱驪歌昨夜微霜初度河。鴻雁不堪愁裡聽雲山況是客中過。關城樹色催寒近御苑砧聲向晚多。莫見長安行樂處空令歲月易蹉跎。九月登望仙臺呈劉明府作者崔曙漢文皇帝有高臺此日登臨曙色開。三晉雲山皆北向二陵風雨自東來。關門令尹誰能識河上仙翁去不回。且欲竟尋彭澤宰陶然共醉菊花杯。登金陵鳳凰臺作者李白鳳凰臺上鳳凰遊鳳去臺空江自流。吳宮花草埋幽徑晉代衣冠成古邱。三山半落青山外二水中分白鷺洲。總為浮雲能蔽日長安不見使人愁。送李少府貶峽中王少府貶長沙作者高適嗟君此別意何如駐馬銜杯問謫居。巫峽啼猿數行淚衡陽歸雁幾封書。青楓江上秋帆遠白帝城邊古木疏。聖代即今多雨露暫時分手莫躊躇。和賈至舍人早朝大明宮之作作者岑參雞鳴紫陌曙光寒鶯囀皇州春色闌。金闕曉鐘開萬戶玉階仙仗擁千官。花迎劍珮星初落柳拂旌旗露未乾。獨有鳳凰池上客陽春一曲和皆難。和賈至舍人早朝大明宮之作作者王維絳幘雞人送曉籌尚衣方進翠雲裘。九天閶闔開宮殿萬國衣冠拜冕旒。日色纔臨仙掌動香煙欲傍袞龍浮。朝罷須裁五色詔珮聲歸向鳳池頭。奉和聖製從蓬萊向興慶閣道中留春雨中春望之作應制作者王維渭水自縈秦塞曲黃山舊遶漢宮斜。鑾輿迥出千門柳閣道迴看上苑花。雲裡帝城雙鳳闕雨中春樹萬人家。為乘陽氣行時令不是宸遊玩物華。積雨輞川莊作作者王維積雨空林煙火遲蒸藜炊黍餉東菑。漠漠水田飛白鷺陰陰夏木囀黃鸝。山中習靜觀朝槿松下清齋折露葵。野老與人爭席罷海鷗何事更相疑酬郭給事作者王維洞門高閣靄餘輝桃李陰陰柳絮飛。禁裡疏鐘官舍晚省中啼鳥吏人稀。晨搖玉珮趨金殿夕奉天書拜瑣闈。強欲從君無那老將因臥病解朝衣。蜀相作者杜甫丞相祠堂何處尋錦官城外柏森森。映階碧草自春色隔葉黃鸝空好音。三顧頻煩天下計兩朝開濟老臣心。出師未捷身先死長使英雄淚滿襟。客至作者杜甫舍南舍北皆春水但見群鷗日日來。花徑不曾緣客掃蓬門今始為君開。盤飧市遠無兼味樽酒家貧只舊醅。肯與鄰翁相對飲隔籬呼取盡餘杯。野望作者杜甫西山白雪三城戍南浦清江萬里橋。海內風塵諸弟隔天涯涕淚一身遙。唯將遲暮供多病未有涓埃答聖朝。跨馬出郊時極目不堪人事日蕭條。聞官軍收河南河北作者杜甫劍外忽傳收薊北初聞涕淚滿衣裳。卻看妻子愁何在漫卷詩書喜欲狂。白日放歌須縱酒青春作伴好還鄉。即從巴峽穿巫峽便下襄陽向洛陽。登高作者杜甫風急天高猿嘯哀渚清沙白鳥飛迴。無邊落木蕭蕭下不盡長江滾滾來。萬里悲秋常作客百年多病獨登臺。艱難苦恨繁霜鬢潦倒新停濁酒杯。登樓作者杜甫花近高樓傷客心萬方多難此登臨。錦江春色來天地玉壘浮雲變古今。北極朝庭終不改西山寇盜莫相侵。可憐後主還祠廟日暮聊為梁父吟。宿府作者杜甫清秋幕府井梧寒獨宿江城蠟炬殘。永夜角聲悲自語中天月色好誰看風塵荏苒音書絕關塞蕭條行路難。已忍伶俜十年事強移棲息一枝安。閣夜作者杜甫歲暮陰陽催短景天涯霜雪霽寒霄。五更鼓角聲悲壯三峽星河影動搖。野哭千家聞戰伐夷歌數處起漁樵。臥龍躍馬終黃土人事音書漫寂寥。詠懷古跡五首之一作者杜甫支離東北風塵際漂泊西南天地間。三峽樓臺淹日月五溪衣服共雲山。羯胡事主終無賴詞客哀時且未還。庾信平生最蕭瑟暮年詩賦動江關。詠懷古跡五首之二作者杜甫搖落深知宋玉悲風流儒雅亦吾師。悵望千秋一灑淚蕭條異代不同時。江山故宅空文藻雲雨荒臺豈夢思最是楚宮俱泯滅舟人指點到今疑詠懷古跡五首之三作者杜甫群山萬壑赴荊門生長明妃尚有村。一去紫臺連朔漠獨留青塚向黃昏。畫圖省識春風面環珮空歸月下魂。千載琵琶作胡語分明怨恨曲中論。詠懷古跡五首之四作者杜甫蜀主征吳幸三峽崩年亦在永安宮。翠華想像空山裡玉殿虛無野寺中。古廟杉松巢水鶴歲時伏臘走村翁。武侯祠屋常鄰近一體君臣祭祀同。詠懷古跡五首之五作者杜甫諸葛大名垂宇宙宗臣遺像肅清高。三分割據紆籌策萬古雲霄一羽毛。伯仲之間見伊呂指揮若定失蕭曹。運移漢祚終難復志決身殲軍務勞。江州重別薛六柳八二員外作者劉長卿生涯豈料承優詔世事空知學醉歌。江上月明胡雁過淮南木落楚山多。寄身且喜滄洲近顧影無如白髮何今日龍鐘人共老媿君猶遣慎風波。長沙過賈誼宅作者劉長卿三年謫宦此棲遲萬古惟留楚客悲。秋草獨尋人去後寒林空見日斜時。漢文有道恩猶薄湘水無情弔豈知寂寂江山搖落處憐君何事到天涯自夏口至鸚鵡洲夕望岳陽寄元中丞作者劉長卿汀洲無浪復無煙楚客相思益渺然。漢口夕陽斜渡鳥洞庭秋水遠連天。孤城背嶺寒吹角獨戍臨江夜泊船。賈誼上書憂漢室長沙謫去古今憐。贈闕下裴舍人作者錢起二月黃鸝飛上林春城紫禁曉陰陰。長樂鐘聲花外盡龍池柳色雨中深。陽和不散窮途恨霄漢長懷捧日心。獻賦十年猶未遇羞將白髮對華簪。寄李儋元錫作者韋應物去年花裡逢君別今日花開又一年。世事茫茫難自料春愁黯黯獨成眠。身多疾病思田里邑有流亡愧俸錢。聞道欲來相問訊西樓望月幾回圓同題仙游觀作者韓翃仙臺初見五城樓風物淒淒宿雨收。山色遙連秦樹晚砧聲近報漢宮秋。疏松影落空壇靜細草香閑小洞幽。何用別尋方外去人間亦自有丹丘。春思作者皇甫冉鶯啼燕語報新年馬邑龍堆路幾千。家住層城鄰漢苑心隨明月到胡天。機中錦字論長恨樓上花枝笑獨眠。為問天戎竇車騎何時返旆勒燕然晚次鄂州作者盧綸雲開遠見漢陽城猶是孤帆一日程。估客晝眠知浪靜舟人夜語覺潮生。三湘愁鬢逢秋色萬里歸心對月明。舊業已隨征戰盡更堪江上鼓鼙聲登柳州城樓寄漳汀封連四州刺史作者柳宗元城上高樓接大荒海天愁思正茫茫。驚風亂颭芙蓉水密雨斜侵薜荔牆。嶺樹重遮千里目江流曲似九迴腸。共來百越文身地猶自音書滯一鄉。西塞山懷古作者劉禹錫王濬樓船下益州金陵王氣黯然收。千尋鐵鎖沈江底一片降旛出石頭。人世幾回傷往事山形依舊枕寒流。從今四海為家日故壘蕭蕭蘆荻秋。遣悲懷三首之一作者元稹謝公最小偏憐女自嫁黔婁百事乖。顧我無衣搜藎篋泥他沽酒拔金釵。野蔬充膳甘長藿落葉添薪仰古槐。今日俸錢過十萬與君營奠復營齋。遣悲懷三首之二作者元稹昔日戲言身後事今朝都到眼前來。衣裳已施行看盡針線猶存未忍開。尚想舊情憐婢僕也曾因夢送錢財。誠知此恨人人有貧賤夫妻百事哀。遣悲懷三首之三作者元稹閑坐悲君亦自悲百年都是幾多時。鄧攸無子尋知命潘岳悼亡猶費詞。同穴窅冥何所望他生緣會更難期。惟將終夜長開眼報答平生未展眉。自河南經亂關內阻饑兄弟離散各在一處。因望月有感聊書所懷寄上浮梁大兄於潛七兄烏江十五兄兼示符離及下邽弟妹。作者白居易時難年荒世業空弟兄羈旅各西東。田園寥落干戈後骨肉流離道路中。弔影分為千里雁辭根散作九秋蓬。共看明月應垂淚一夜鄉心五處同。錦瑟作者李商隱錦瑟無端五十絃一絃一柱思華年。莊生曉夢迷蝴蝶望帝春心託杜鵑。滄海月明珠有淚藍田日暖玉生煙。此情可待成追憶只是當時已惘然。無題作者李商隱昨夜星辰昨夜風畫樓西畔桂堂東。身無綵鳳雙飛翼心有靈犀一點通。隔座送鉤春酒暖分曹射覆蠟燈紅。嗟余聽鼓應官去走馬蘭臺類轉蓬。隋宮作者李商隱紫泉宮殿鎖煙霞欲取蕪城作帝家。玉璽不緣歸日角錦帆應是到天涯。於今腐草無螢火終古垂楊有暮鴉。地下若逢陳後主豈宜重問後庭花無題二首之一作者李商隱來是空言去絕蹤月斜樓上五更鐘。夢為遠別啼難喚書被催成墨未濃。蠟照半籠金翡翠麝熏微度繡芙蓉。劉郎已恨蓬山遠更隔蓬山一萬重。無題二首之二作者李商隱颯颯東風細雨來芙蓉塘外有輕雷。金蟾齧璅燒香入玉虎牽絲汲井迴。賈氏窺簾韓掾少宓妃留枕魏王才。春心莫共花爭發一寸相思一寸灰。籌筆驛作者李商隱猿鳥猶疑畏簡書風雲常為護儲胥。徒令上將揮神筆終見降王走傳車。管樂有才原不忝關張無命欲何如他年錦里經祠廟梁父吟成恨有餘。無題作者李商隱相見時難別亦難東風無力百花殘。春蠶到死絲方盡蠟炬成灰淚始乾。曉鏡但愁雲鬢改夜吟應覺月光寒。蓬萊此去無多路青鳥殷勤為探看。春雨作者李商隱悵臥新春白袷衣白門寥落意多違。紅樓隔雨相望冷珠箔飄燈獨自歸。遠路應悲春晼晚殘宵猶得夢依稀。玉璫緘札何由達萬里雲羅一雁飛。無題二首之一作者李商隱鳳尾香羅薄幾重碧文圓頂夜深縫。扇裁月魄羞難掩車走雷聲語未通。曾是寂寥金燼暗斷無消息石榴紅。斑騅只繫垂楊岸何處西南任好風無題二首之二作者李商隱重帷深下莫愁堂臥後清宵細細長。神女生涯原是夢小姑居處本無郎。風波不信菱枝弱月露誰教桂葉香直道相思了無益未妨惆悵是清狂。利洲南渡作者溫庭筠澹然空水對斜暉曲島蒼茫接翠微。波上馬嘶看棹去柳邊人歇待船歸。數叢沙草群鷗散萬頃江田一鷺飛。誰解乘舟尋范蠡五湖煙水獨忘機。蘇武廟作者溫庭筠蘇武魂銷漢使前古祠高樹兩茫然。雲邊雁斷胡天月隴上羊歸塞草煙。迴日樓臺非甲帳去時冠劍是丁年。茂陵不見封侯印空向秋波哭逝川。宮詞作者薛逢十二樓中盡曉妝望仙樓上望君王。鎖銜金獸連環冷水滴銅龍晝漏長。雲髻罷梳還對鏡羅衣欲換更添香。遙窺正殿簾開處袍褲宮人掃御床。貧女作者秦韜玉蓬門未識綺羅香擬託良媒益自傷。誰愛風流高格調共憐時世儉梳妝。敢將十指誇鍼巧不把雙眉鬥畫長。苦恨年年壓金線為他人作嫁衣裳。獨不見作者沈佺期盧家少婦鬱金香海燕雙棲玳瑁梁。九月寒砧催木葉十年征戍憶遼陽。白狼河北音書斷丹鳳城南秋夜長。誰為含愁獨不見更教明月照流黃。鹿柴作者王維空山不見人但聞人語響返景入深林復照青苔上。竹里館作者王維獨坐幽篁裡彈琴復長嘯深林人不知明月來相照。送別作者王維山中相送罷日暮掩柴扉春草明年綠王孫歸不歸相思作者王維紅豆生南國春來發幾枝願君多采擷此物最相思。雜詩作者王維君自故鄉來應知故鄉事。來日綺窗前寒梅著花未送崔九作者裴迪歸山深淺去須盡丘壑美。莫學武陵人暫遊桃源裡。終南望餘雪作者祖詠終南陰嶺秀積雪浮雲端林表明霽色城中增暮寒。宿建德江作者孟浩然移舟泊煙渚日暮客愁新。野曠天低樹江清月近人。春曉作者孟浩然春眠不覺曉處處聞啼鳥。夜來風雨聲花落知多少。夜思作者李白床前明月光疑是地上霜。舉頭望明月低頭思故鄉。怨情作者李白美人捲珠簾深坐蹙蛾眉但見淚痕濕不知心恨誰八陣圖作者杜甫功蓋三分國名成八陣圖。江流石不轉遺恨失吞吳。登鸛雀樓作者王之渙白日依山盡黃河入海流欲窮千里目更上一層樓。送靈澈作者劉長卿蒼蒼竹林寺杳杳鐘聲晚。荷笠帶斜陽青山獨歸遠。彈琴作者劉長卿泠泠七絃上靜聽松風寒古調雖自愛今人多不彈。送上人作者劉長卿孤雲將野鶴豈向人間住莫買沃洲山時人已知處。秋夜寄邱員外作者韋應物懷君屬秋夜散步詠涼天。空山松子落幽人應未眠。聽箏作者李端鳴箏金粟柱素手玉房前。欲得周郎顧時時誤拂絃。新嫁娘作者王建三日入廚下洗手作羹湯未諳姑食性先遣小姑嘗。玉臺體作者權德輿昨夜裙帶解今朝蟢子飛。鉛華不可棄莫是砧歸。江雪作者柳宗元千山鳥飛絕萬徑人蹤滅孤舟簑笠翁獨釣寒江雪。行宮作者元稹寥落古行宮宮花寂寞紅。白頭宮女在閒坐說玄宗。問劉十九作者白居易綠螘新醅酒紅泥小火爐。晚來天欲雪能飲一杯無何滿子作者張祜故國三千里深宮二十年。一聲何滿子雙淚落君前。登樂遊原作者李商隱向晚意不適驅車登古原。夕陽無限好只是近黃昏。尋隱者不遇作者賈島松下問童子言師採藥去。只在此山中雲深不知處渡漢江作者李頻嶺外音書絕經冬復立春。近鄉情更怯不敢問來人。春怨作者金昌緒打起黃鶯兒莫教枝上啼。啼時驚妾夢不得到遼西。哥舒歌作者西鄙人北斗七星高哥舒夜帶刀。至今窺牧馬不敢過臨洮。長干行二首之一作者崔顥君家何處住妾住在橫塘。停船暫借問或恐是同鄉。長干行二首之二作者崔顥家臨九江水來去九江側。同是長干人生小不相識。玉階怨作者李白玉階生白露夜久侵羅襪。卻下水晶簾玲瓏望秋月。塞下曲四首之一作者盧綸鷲翎金僕姑燕尾繡蝥弧獨立揚新令千營共一呼。塞下曲四首之二作者盧綸林暗草驚風將軍夜引弓平明尋白羽沒在石稜中。塞下曲四首之三作者盧綸月黑雁飛高單于夜遁逃欲將輕騎逐大雪滿弓刀。塞下曲四首之四作者盧綸野幕蔽瓊筵羌戎賀勞旋醉和金甲舞雷鼓動山川。江南曲作者李益嫁得瞿塘賈朝朝誤妾期早知潮有信嫁與弄潮兒。回鄉偶書作者賀知章少小離家老大回鄉音無改鬢毛衰兒童相見不相識笑問客從何處來桃花谿作者張旭隱隱飛橋隔野煙石磯西畔問漁船桃花盡日隨流水洞在清谿何處邊九月九日憶山東兄弟作者王維獨在異鄉為異客每逢佳節倍思親。遙知兄弟登高處遍插茱萸少一人。芙蓉樓送辛漸作者王昌齡寒雨連江夜入吳平明送客楚山孤。洛陽親友如相問一片冰心在玉壺。閨怨作者王昌齡閨中少婦不知愁春日凝妝上翠樓忽見陌頭楊柳色悔教夫婿覓封侯。春宮曲作者王昌齡昨夜風開露井桃未央前殿月輪高。平陽歌舞新承寵簾外春寒賜錦袍。涼州詞作者王翰葡萄美酒夜光杯欲飲琵琶馬上催。醉臥沙場君莫笑古來征戰幾人回送孟浩然之廣陵作者李白故人西辭黃鶴樓煙花三月下揚州。孤帆遠影碧空盡惟見長江天際流。下江陵作者李白朝辭白帝彩雲間千里江陵一日還兩岸猿聲啼不住輕舟已過萬重山。逢入京使作者岑參故園東望路漫漫雙袖龍鐘淚不乾。馬上相逢無紙筆憑君傳語報平安。江南逢李龜年作者杜甫岐王宅裡尋常見崔九堂前幾度聞。正是江南好風景落花時節又逢君。滁州西澗作者韋應物獨憐幽草澗邊生上有黃鸝深樹鳴。春潮帶雨晚來急野渡無人舟自橫。楓橋夜泊作者張繼月落烏啼霜滿天江楓漁火對愁眠。姑蘇城外寒山寺夜半鐘聲到客船。寒食作者韓翃春城無處不飛花寒食東風御柳斜日暮漢宮傳蠟燭輕煙散入五侯家。月夜作者劉方平更深月色半人家北斗闌干南斗斜。今夜偏知春氣暖蟲聲新透綠窗沙。春怨作者劉方平紗窗日落漸黃昏金屋無人見淚痕。寂寞空庭春欲晚梨花滿地不開門。征人怨作者柳中庸歲歲金河復玉關朝朝馬策與刀環。三春白雪歸青塚萬里黃河繞黑山。宮詞作者顧況玉樓天半起笙歌風送宮嬪笑語和。月殿影開聞夜漏水晶簾捲近秋河。夜上受降城聞笛作者李益回樂峰前沙似雪受降城外月如霜。不知何處吹蘆管一夜征人盡望鄉。烏衣巷作者劉禹錫朱雀橋邊野草花烏衣巷口夕陽斜舊時王謝堂前燕飛入尋常百姓家。春詞作者劉禹錫新妝宜面下朱樓深鎖春光一院愁。行到中庭數花朵蜻蜓飛上玉搔頭。宮詞作者白居易淚濕羅巾夢不成夜深前殿按歌聲。紅顏未老恩先斷斜倚薰籠坐到明。贈內人作者張祜禁門宮樹月痕過媚眼惟看宿鷺窠。斜拔玉釵燈影畔剔開紅燄救飛蛾。集靈臺二首之一作者張祜日光斜照集靈台紅樹花迎曉露開。昨夜上皇新授籙太真含笑入簾來。集靈臺二首之二作者張祜虢國夫人承主恩平明騎馬入宮門。卻嫌脂粉污顏色淡掃蛾眉朝至尊。題金陵渡作者張祜金陵津渡小山樓一宿行人自可愁。潮落夜江斜月裡兩三星火是瓜州。宮中詞作者朱慶餘寂寂花時閉院門美人相並立瓊軒。含情欲說宮中事鸚鵡前頭不敢言。近試上張水部作者朱慶餘洞房昨夜停紅燭待曉堂前拜舅姑。妝罷低聲問夫婿畫眉深淺入時無。將赴吳興登樂遊原作者杜牧清時有味是無能閒愛孤雲靜愛僧。欲把一麾江海去樂遊原上望昭陵。赤壁作者杜牧折戟沈沙鐵未銷自將磨洗認前朝。東風不與周郎便銅雀春深銷二喬。泊秦淮作者杜牧煙籠寒水月籠沙夜泊秦淮近酒家。商女不知亡國恨隔江猶唱後庭花。寄揚州韓綽判官作者杜牧青山隱隱水迢迢秋盡江南草未凋。二十四橋明月夜玉人何處教吹簫遣懷作者杜牧落魄江湖載酒行楚腰纖細掌中輕。十年一覺揚州夢贏得青樓薄倖名。秋夕作者杜牧銀燭秋光冷畫屏輕羅小扇撲流螢。天階夜色涼如水坐看牽牛織女星。贈別二首之一作者杜牧娉娉嫋嫋十三餘豆蔻梢頭二月初。春風十里揚州路卷上珠簾總不如。贈別二首之二作者杜牧多情卻似總無情唯覺樽前笑不成。蠟燭有心還惜別替人垂淚到天明。金谷園作者杜牧繁華事散逐香塵流水無情草自春。日暮東風怨啼鳥落花猶似墜樓人。夜雨寄北作者李商隱君問歸期未有期巴山夜雨漲秋池。何當共剪西窗燭卻話巴山夜雨時寄令狐郎中作者李商隱嵩雲秦樹久離居雙鯉迢迢一紙筆。休問梁園舊賓客茂陵秋雨病相如。為有作者李商隱為有雲屏無限嬌鳳城寒盡怕春宵。無端嫁得金龜婿辜負香衾事早朝。隋宮作者李商隱乘興南遊不戒嚴九重誰省諫書函春風舉國裁宮錦半作障泥半作帆。瑤池作者李商隱瑤池阿母綺窗開黃竹歌聲動地哀。八駿日行三萬里穆王何事不重來嫦娥作者李商隱雲母屏風燭影深長河漸落曉星沈。嫦娥應悔偷靈藥碧海青天夜夜心。賈生作者李商隱宣室求賢訪逐臣賈生才調更無倫。可憐夜半虛前席不問蒼生問鬼神。瑤瑟怨作者溫庭筠冰簟銀床夢不成碧天如水夜雲輕。雁聲遠過瀟湘去十二樓中月自明。馬嵬坡作者鄭畋玄宗回馬楊妃死雲雨難忘日月新。終是聖明天子事景陽宮井又何人已涼作者韓偓碧闌干外繡簾垂猩色屏風畫折枝八尺龍鬚方錦褥已涼天氣未寒時。金陵圖作者韋莊江雨霏霏江草齊六朝如夢鳥空啼。無情最是臺城柳依舊煙籠十里堤。隴西行作者陳陶誓掃匈奴不顧身五千貂錦喪胡塵可憐無定河邊骨猶是深閨夢裡人。寄人作者張泌別夢依依到謝家小廊回合曲闌斜。多情只有春庭月猶為離人照落花。雜詩作者無名氏盡寒食雨草萋萋著麥苗風柳映堤。等是有家歸未得杜鵑休向耳邊啼。渭城曲作者王維渭城朝雨浥輕塵客舍青青柳色新。勸君更盡一杯酒西出陽關無故人。秋夜曲作者王維桂魄初生秋露微輕羅已薄未更衣。銀箏夜久殷勤弄心怯空房不忍歸。長信怨作者王昌齡奉帚平明金殿開且將團扇共徘徊。玉顏不及寒鴉色猶帶昭陽日影來。出塞作者王昌齡秦時明月漢時關萬里長征人未還但使龍城飛將在不教胡馬渡陰山。清平調三首之一作者李白雲想衣裳花想容春風拂檻露華濃若非群玉山頭見會向瑤臺月下逢。清平調三首之二作者李白一枝紅豔露凝香雲雨巫山枉斷腸。借問漢宮誰得似可憐飛燕倚新妝。清平調三首之三作者李白名花傾國兩相歡常得君王帶笑看。解釋春風無限恨沈香亭北倚闌干。出塞作者王之渙黃河遠上白雲間一片孤城萬仞山。羌笛何須怨楊柳春風不度玉門關。金縷衣作者杜秋娘勸君莫惜金縷衣勸君惜取少年時。花開堪折直須折莫待無花空折枝。
