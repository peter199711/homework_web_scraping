孟子字義疏證
---
孟子字義疏證戴震張岱年《戴震全書》【全書頁】【頁】序丙申余少讀論語端木氏之言曰「夫子之文章可得而聞也夫子之言性與天道不可得而聞也。」讀易乃知畜性與天道在是。周道衰舜、禹、湯、文、武、周公致治之法煥乎有文章者棄為陳跡。孔子既不得位不能垂諸制度禮樂是以為之正本溯源使人於千百世治亂之故制度禮樂因革之宜如持權衡以御輕重如規矩準繩之於方圜平直。言似高遠而不得不言。自孔子言之實言前聖所未言微孔子孰從而聞之故曰「不可得而聞」。【頁】是後私智穿鑿者亦警於亂世或以其道全身而遠禍或以其道能誘人心有治無亂而謬在大本舉一廢百意非不善其言衹足以賊道孟子於是不能已於與辯。當是時群共稱孟子好辯矣。孟子之書有曰「我知言」曰「遊於聖人之鬥者難為言」。蓋言之謬非終於言也將轉移人心心受其蔽必害於事害於政。彼目之曰小人之害天下後世也顯而共見目之曰賢智君子之害天下後世也。相率趨之以為美言。其人人心深禍斯民也大而終莫之或寤。辯惡可已哉【頁】孟子辯楊、墨後人習聞楊、墨、老、莊、佛之言且以其言汩亂孟子之言是又後乎【全書頁】孟子者之不可已也。苟吾不能知之亦已矣吾知之而不言是不忠也是對古聖人賢人而自負其學對天下後世之仁人而自遠於仁也。吾用是懼述孟子字義疏證三卷。韓退之氏曰「道於楊、墨、老、莊、佛之學而欲之聖人之道猶航斷港絕潢以望至於海也。故求觀聖人之道必自孟子始。」嗚乎不可易矣休寧戴震。【全書頁】【頁】孟子字義疏證卷上理十五條理者察之而幾微必區以別之名也是故謂之分理在物之質曰肌理曰艤理曰文理【亦曰文縷。理、縷語之轉耳。】得其分則有條而不紊謂之條理。孟子稱「孔子之謂集大成」曰「始條理者智之事也終條理者聖之事也。」聖智至孔子而極其盛不過舉條理以言之而已矣。易曰「易簡而天下之理得。」自乾坤言故不曰「仁智」而曰【頁】「易簡」。「以易知」知一於仁愛平恕也「以簡能」能一於行所無事也。「易則易知易知則有親有親則可久可久則賢人之德」若是者仁也「簡則易從易從則有功有功則可大可大則賢人之業」若是者智也天下事情條分縷晰〔析〕以仁且智當之豈或爽失爽幾微哉中庸曰「文理密察足以有別也。」樂記曰「樂者通倫理者也。」鄭康成注云「理分也。」許叔重說文解字序曰「知分理之可相別異也。」古人所謂理未有如後儒之所謂理者矣。
---
【頁】【全書頁】問古人之言天理何謂也
---
曰理也者情之不爽失也未有情不得而理得者也。凡有所施於人反躬而靜思之「人以此施於我能受之乎」凡有所責於人反躬而靜思之「人以此責於我能盡之乎」以我絜之人則理明。天理云者言乎自然之分理也自然之分理以我之情絜人之情而無不得其平是也。樂記曰「人生而靜天之性也感於物而動。性之欲也。物至知知然後好【頁】惡形焉。好惡無節於內知誘於外不能反躬天理滅矣。」滅者滅沒不見也。又曰「夫物之感人無窮。而人之好惡無節則是物至而人化物也。人化物也者滅天理而窮人欲者也於是有悖逆詐偽之心有淫佚作亂之事是故強者脅弱眾者暴寡知者詐愚勇者苦怯疾病不養老幼孤獨不得其所。此大亂之道也。」誠以弱、寡、愚、怯與夫疾病、老幼、孤獨反躬而思其情。人豈異於我蓋方其靜也未感於物其血氣心知湛然無有失【揚雄方言曰「湛安也。」郭璞注云「湛然安貌。」】故曰「天之性」及其感而動則欲出於性。一人之欲天下人之之〔所〕同欲也故曰「性之欲」。好惡既形遂己之好惡【頁】忘人之好惡往往賊人以逞欲反躬者以人之逞其欲思身受之之情也。情得其平是為好惡之節是為依乎天理。【莊子庖丁為文惠君解牛自言「依乎天理批大卻導大窾因其固然技經肯綮之未當而況大軱乎」天理即其所謂「彼節者有間而刀刃者無厚以無厚入有間」適如其天然之分理也。】古人所謂天理【全書頁】未有如後儒之所謂天理者矣。
---
【頁】問以情絜情而無爽失於行事誠得其理矣。情與理之名何以異
---
曰在己與人皆謂之情無過情無不及情之謂理。詩曰「天生烝民有物有則民之秉彝好是懿德。」孔子曰「作此詩者其知道乎孟子申之曰「故有物必有則民之秉彝也故好是懿德。」以秉持為經常曰則以各如其區分曰理以寶之於言行曰懿德。物者事也語其事【頁】不出乎日用飲食而已矣舍是而言理非古賢聖所謂理也。
---
【頁】問孟子云「心之所同然者謂理也義也聖人先得我心之所同然耳。」是理又以心言何也
---
曰心之所同然始謂之理。謂之義則未至於同然存乎其人之意見非理也非義也。凡一人以為然天下萬世皆曰「是不可易也」此之謂同然。舉理以見心能區分舉義以見心能裁斷。分之各有其不易之則名曰理如斯而宜名曰義。是故明理者明其區分也精者精其裁斷也。不明往往界於疑似而生惑不精往往雜於【頁】偏私而害道。求理義而智不足者也故不可謂之理義。自非聖人鮮能無蔽有蔽之深有蔽之淺者。人莫患乎蔽而自智任其意見執之為理義。吾懼求理義者以意見當之孰知民受其禍之所終極也哉
---
【全書頁】【頁】問宋以來儒書之言以理為「如有物焉得於天而具於心」【朱子語錄云「理無心則無著處。」又云「凡物有心而其中必虛人心亦然止這些虛處便包藏許多道理推廣得來蓋天蓋地莫不由此。此所以為人心之好歟理在人心是謂之性。心是神明之舍為一身之主宰性便是許多道理得之天而具於心者。」】今釋孟子乃曰「一人以為然天下萬世皆曰是不可易也此之謂同然」「是心之明能於事情不爽失使無過情無不及【頁】情之謂理」非「如有物焉具於心」矣。又以「未至於同然存乎其人之意見不可謂之理義」。在孟子言「聖人先得我心之同然」固未嘗輕以許人是聖人始能得理。然人莫不有家進而國事進而天下豈待聖智而後行事歟
---
曰六經、孔、孟之言以及傅記群籍理字不多見。今雖至愚之人悖戾恣雎其處斷一事責詰一人莫不輒曰理者自宋以來始相習成俗則以理為「如有物焉得於天而具於心」因以心之意見當之也。於是【頁】負其氣挾其勢位加以口給者理伸力弱氣懾口不能道辭者理屈。嗚呼其孰謂以此制事以此制人之非理哉即其人廉潔自持心無私慝而至於處斷一事責詰一人憑在己之意見是其所是而非其所非方自信嚴氣正性嫉惡如讎而不知事情之難得是非之易失於偏往往人受其禍己且終身不寤或事後乃明悔已無及。嗚呼其孰謂以此制事以此治人之非理哉天下智者少而愚者多以其心知明於眾人則共推之為智其去聖人甚遠也。以眾人與其所共推為智者較其得理則眾人之【全書頁】蔽【頁】必多以眾所共推為智者與聖人較其得理則聖人然後無蔽。凡事至而心應之其斷於心輒曰理如是古賢聖未嘗以為理也。不惟古賢聖未嘗以為理昔之人巽於今人之一替口而曰理其亦不以為理也。昔人知在己之意見不可以理名而今人輕言之。夫以理為「如有物焉得於天而具於心」。未有不以意見當之者也。今使人任其意見則謬使人自求其情則得。子貢問曰「有一言而可以終身行之者乎」子曰「其怒乎己所不欲匆施於人。」大學言治國平天下不過曰「所惡於上毋以使下【頁】所惡於下毋以事上」以位之卑尊言也「所惡於前毋以先後所惡於後毋以從前」以長於我與我長言也「所惡於右毋以交於左所惡於左毋以交於右」以等於我言也曰「所不欲」曰「所惡」不過人之常情不言理而理盡於此。惟以情絜情故其於事也非心出一意見以處之苟舍情求理其所謂理無非意見也。未有任其意見而不禍斯民者。
---
【頁】問以意見為理自宋以來莫敢致斥者謂理在人心故也。今日理在事情於心之所同然洵無可疑矣孟子舉以見人性之善其說可得聞歟
---
曰孟子言「口之於味也有同曫焉耳之於聲也有同聽焉目之於色也有同美焉至於心獨無所同然乎」明理義之悅心猶味之悅口聲之悅耳色之悅目之為性。味也、聲也、色也在物而接於我之血氣理義在事而接於我之心知。血氣心知【頁】有自具之【全書頁】能口能辨味耳能辨聲目能辨色心能辨夫理義。味與聲色在物不在我接於我之血氣能辨之而悅之其悅者必其尤美者也理義在事情之條分縷析接於我之心知能辨之而悅之其悅者必其至是者也。子產言「人生始化曰魄既生魄陽曰魂」曾子言「陽之精氣曰神陰之精氣曰靈神靈者品物之本也」。蓋耳之能聽目之能視鼻之能臭口之知味魄之為也所謂靈也陰主受者也心之精爽【頁】有思輒通魂之為也所謂神也陽主施者也。主施者斷主受者聽故孟子曰「耳目之官不思心之官則思。」是思者心之能也。精爽有蔽隔而不能通之時及其無蔽隔無弗通乃以神明稱之。凡血氣之屬皆有精爽。其心之精爽鉅細不同如火光之照物光小者其照也近所照者不謬也所不照所〔斯〕疑謬承之不謬之謂得理其光大者其照也遠得理多而失理少。且不特遠近也光之及又有明闥故於物有察有不察察者盡其實不察斯疑謬承之【頁】疑謬之謂失理。失理者限於質之昧所謂愚也。惟學可以增益其不足而進於智益之不已至乎其極如日月有明容光必照則聖人矣。此中庸「雖愚必明」孟子「擴而充之之謂聖人」。神明之盛也其於事靡不得理斯仁義禮智全矣。故禮義非他所照所察者之不謬也。何以不謬心之神明也。人之異於禽獸者雖同有精爽而人能進於神明也。理義豈別若一物求之所照所察之外而人之精爽能進於神明豈求諸氣稟之外哉
---
【全書頁】【頁】問後儒以人之有嗜欲出於氣稟而理者別於氣稟者也。今謂心之精爽學以擴充之進於神明則於事靡不得理是求理於氣稟之外者非矣。孟子專舉「理義」以明「性善」何也
---
曰古人言性但以氣稟言未嘗明言理義為性蓋不待言而可知也。至孟子時異說紛起以理義為聖人治天下之具設此一法以強之從【頁】害道之言皆由外理義而生人徒知耳之於聲目之於色鼻之於臭口之於味之為性而不知心之於理義亦猶耳目鼻口之於聲色臭味也故曰「至於心獨無所同然乎」蓋就其所知以證明其所不知舉聲色臭味之欲歸之耳目鼻口舉理義之好歸之心皆內也非外也比而含之以解天下之惑俾曉然無疑於理義之為性害道之言庶幾可以息矣。孟子明人心之通於理義與耳目鼻口之通於聲色臭味咸根諸性非由後起。後【頁】儒見孟子言性則曰理羲則曰仁義理智不得其說遂於氣稟之外增一理義之性歸之孟子矣。
---
【頁】問聲色臭味之欲亦宜根於心今專以理義之好為根於心於「好是懿德」固然矣抑聲色臭味之欲徒根於耳目鼻口歟心君乎百體者也百體之能皆心之能也豈耳悅聲目悅色鼻悅臭口悅味非心悅之乎
---
曰否。心能使耳目鼻口不能代耳目鼻口之能彼其能者各自具也故不能相為。【全書頁】人物受形於天地故睇之相通。【頁】盈天地之間有聲也有色也有臭也有味也舉聲色臭味則盈天地間者無或遺矣。外內相通其開竅也是為耳目鼻口。五行有生克生則相得克則相逆血氣之得其養、失其養繫焉資於外足以養其內此皆陰陽五行之所為外之盈天地之間內之備於吾身外內相得無間而養道備。「民之質矣日用飲食」自古及今以為道之經也。血氣各資以養而開竅於耳目鼻口以通之既於是通故各成其能而分職司之。孔子曰【頁】「少之時血氣未定戒之在色及其長也血氣方剛戒之在閣及其老也血氣既衰戒之在得。」血氣之所為不一舉凡身之嗜欲根於氣血明矣非根於心也。孟子曰「理義之悅我心猶芻豢之悅我口」非喻言也。凡人行一事有當於理義其心氣必暢然自得悖於理義心氣必沮喪自失以此見心之於理義一同乎血氣之於嗜欲皆性使然耳。耳鼻口之官臣道也心之官君道也臣效其能而君正其可否。理義非他可否之而當是謂理【頁】義。然又非心出一意以可否之也若心出一意以可否之何異強制之乎是故就事物言非事物之外別有理義也「有物必有則」以其則正其物如是而已矣。就人心言非別有理以予之而具於心也心之神明於事物咸足以知其不易之則譬有光皆能照而中理者乃其光盛其照不謬也。
---
【頁】問學者多職前言往行可以增益己之所不足宋儒謂「理得於天而藏於心」殆因問【全書頁】學之得於古賢聖而藏於心比類以為說歟
---
曰人之血氣心知本乎陰陽五行者性也。如血氣資飲食以養其化也即為我之血氣非復所飲食之物矣心知之資於問學其自得之也亦然。以血氣言昔者弱而今者強是血氣之得其養也以心知言昔者狹小而今也廣大昔者閶昧【頁】而今也明察是心知之得其養也故曰「雖愚必明」。人之血氣心知其天定者往往不齊得養不得養遂至於大異。苟知問學猶飲食則貴其化不貴其不化。記問之學入而不化者也。自得之則居之安資之深取之左右逢其源我之心知極而至乎聖人之神明矣。神明者猶然心也非心自心而所得者藏於中之謂也。心自心而所得者藏於中以之言學尚為物而不化之學況以之言性乎
---
【頁】問宋以來之言理也其說為「不出於理則出於欲不出於欲則出於理」故辨乎理欲之界以為君子小人於此焉分。今以情之不爽失為理是理者存乎欲者也然則無欲亦非歟
---
曰孟子言「養心莫善於寡欲」明乎欲不可無也寡之而已。人之生也莫病於無以遂其生。欲遂其生亦遂人之生仁也欲遂其生至於戕人之生【頁】而不顧者不仁也。不仁實始於欲遂其生之心使其無此欲必無不仁矣。然使其無此欲則於天下之人生道【全書頁】窮促亦將漠然視之。己不必遂其生而遂人之生無是情也然則謂「不出於正則出於邪不出於邪則出於正」可也謂「不出於理則出於欲不出於欲則出於理」不可也。欲其物理其則也。不出於邪而出於正猶往往有意見之偏未能得理。而宋以來之言理欲也徒以為正邪之辨而已矣不出於邪而出於正則謂以理應事矣。理與事分為二而與意見合為一是以害事。夫事至而應者心也心有【頁】所蔽則於事情未之能得又安能得理乎自老氏貴於「抱一」貴於「無欲」莊周書則曰「聖人之靜也非曰靜也善故靜也萬物無足以撓心者故靜也。水靜猶明而況精神聖人之心靜乎夫虛靜恬淡寂寞無為者天地之平而道德之至。」周子通書曰「『聖可學乎』曰『可。』『有要乎』曰『有。』『請問焉。』曰『一為要。一者無欲也無欲則靜虛動直。靜虛則明明則通動直則公公則溥。明通公溥庶矣哉』」此即老、莊、釋氏之說。朱子亦屢言「人欲所蔽」【頁】皆以為無欲則無蔽非中庸雖愚必明」之道也。有生而愚者雖無欲亦愚也。凡出於欲無非以生以養之事欲之失為私不為蔽。自以為得理而所執之實謬乃蔽而不明。天下古今之人其大患私與蔽二端而已。私生於欲之失蔽生於知之失欲生於血氣知生於心。因私而咎欲因欲而咎血氣因蔽而咎知因知而咎心老氏所以言「常使民無知無欲」彼自外其形骸貴其真宰後之釋氏其論說似異而實同。宋【頁】儒出入於老、釋【程叔子【全書頁】撰明道先生行狀云「自十五六時聞周茂叔論道遂厭科舉之業慨然有求道之志泛濫於諸家出入於老、釋者幾十年返求諸六經然後得之。」呂與叔撰橫渠先生行狀云「范文正勸讀中庸先生讀其書雖愛之猶以為未足又訪諸釋、老之書累年盡究其說知無所得返而求之六經。」朱子語類廖德明錄癸巳所聞「先生言二三年前見得此事尚鶻突為他佛說得相似近年來方看得分曉。」考朱子慕禪學在十五六時年二十四見李愿中教以看聖賢言語而其後復入於釋氏。至癸巳年四十四矣。】故雜乎老、釋之言以為言。【頁】詩曰「民之質日用飲食。」記曰「飲食男女人之大於存焉。」聖人治天下體民之情遂民之欲而王道備。人知老、莊、釋氏異於聖人聞其無欲之說猶未之信也於宋儒則信以為同於聖人理欲之分人人能言之。故今之治人者「視古賢聖體民之情遂民之欲多出於鄙細隱曲不措諸意不足為怪而及其責以理也不難舉曠世之高節著於義而罪之尊者以理責卑長者以理責幼貴者以理責賤雖失謂之順卑者、幼者、賤者以理爭【頁】之雖得謂之逆。於是下之人不能以天下之同情、天下所同欲達之於上上以理責其下而在下之罪人人不勝指數。人死於法猶有憐之者死於理其誰憐之嗚呼雜乎老、釋之言以為言其禍甚於申、韓如是也六經、孔、孟之書豈嘗以理為如有物焉外乎人之性之發為情欲者而強制之也哉孟子告齊、梁之君曰「與民同樂」曰「省刑罰薄稅斂」曰「必使仰足以事父母俯足以畜妻子」曰「居者有積倉行者有裹囊〔糧〕」曰「內無怨女外無曠夫」【頁】仁政如是【全書頁】王道如是而已矣。
---
【頁】問樂記言滅天理而窮人欲其言有似於以理欲為邪正之別何也
---
曰性譬則水也欲譬則水之流也節而不過則為依乎天理為相生養之道譬則水由地中行也窮人欲而至於有悖逆詐偽之心有淫泆作亂之事譬則洪水橫流汎濫於中國也。聖人教之反躬以已之加於人設人如是加於己而思躬受之之情譬則禹之行水行其所無事【頁】非惡汎濫而塞其流也。惡汎濫而塞其流其立說之工者且直絕其源是遏欲無欲之喻也。「口之於味也目之於色也耳之於聲也鼻之於臭也四肢之於安佚也」此後儒視為人欲之私者而孟子曰「性也」繼之曰「有命焉」。命者限制之名如命之東則不得而西言性之欲之不可無節也。節而不過則依乎天理非以天理為正人欲為邪也。天理者節其欲而不窮人欲也。是故欲不可窮非不可有有而節之使無過情無不及情可謂之非天理乎
---
【頁】問中庸言「君子戒慎乎其所不睹恐懼乎其所不聞」言「君子必慎其獨」後儒因有存理遏欲之說。今曰「欲譬則水之流」則流固不可塞誠使水由地中行斯無往不得其自然之分理存此意以遏其汎濫於義未為不可通。然中庸之言不徒治之於汎濫也其意可得聞歟【全書頁】
---
曰所謂「戒慎恐懼」者以敬肆言也。凡對人者接於目而睹則戒慎其儀容接於耳而聞則恐懼有愆謬。君子雖未對人亦如是【頁】蓋敬而不敢少肆也篇末云「君子不動而敬不言而信」是也。所謂「慎獨」者以邪正言也。凡有所行端皆起於志意如見之端起於隱顯之端起於微其志意既動人不見也篇末云「君子內省不疚無惡於志君子之所不可及者其唯人之所不見乎」是也。蓋方未應事則敬肆分事至而動則邪正分。敬者琣衈阯哄肆則反是正者不牽於私邪則反是。必敬必正而意見或偏猶未能語於得理雖智足以得理而不敬則多疏失不正則盡虛偽。三者一虞於疏一嚴於偽一患於偏各有所取也。
---
【頁】問自宋以來謂「理得於天而具於心」既以為人所同得故於智愚之不齊歸諸氣稟而敬肆邪正概以實其理欲之說。老氏之「抱一」「無欲」釋氏之「常惺惺〔九〕」彼所指者曰「真宰」曰「真空」【莊子云「若有真宰而特不得其朕。」釋氏書云「即此識情便是真空妙智。」又云「真空則能攝眾有而應變。」又云【頁】「湛然常寂應用無方用而常空空而常用。用而不有即是真空空而不無即成妙有。」】而易以理字便為聖學。既以理為得於天故又創理氣之說譬之「二物渾淪」【朱子語錄云「理與氣決是二物但在物上看則二物渾淪不可分開各在一處然不害二物之各為一物也。」】於理極其形容指之曰「淨潔空闊」【問「先有理後有氣」之說。朱子曰「不消如此說。而今知他合下先是有理後有氣邪後有理先有氣【全書頁】邪皆不可得而推究。然以意度之則疑此氣是依傍道理行及此氣之聚則理亦在焉。蓋氣則能凝結造作理卻無情意無制度無造作止此氣凝聚處理便在其中。且如天地間人物草木【頁】禽獸其生也莫不有種定不會無種了白地生出一個物事這個都是氣。若有理則止是個淨潔空闊底世界無形跡他卻不會造作氣則能醞釀凝聚生物也。」】【頁】不過就老、莊、釋氏所謂「真宰」「真空」者轉之以言夫理就老、莊、釋氏之言轉而為六經、孔、孟之言。今何以剖別之使截然不相淆惑歟
---
曰天地、人物、事為不聞無可言之理者也詩曰「有物有則」是也。物者指其實體實事之名則者稱其純粹中正之名。實體實事罔非自然而歸於必然天地、人物、事為之理得矣。夫天地之大人物之蕃事為之委曲條分苟得其理矣如直者之中懸平者之中水圓者之中規方者之中矩然後推諸天下萬世而準。易稱「先天而天弗遠後天而奉天時天且弗遠而況於人乎況於鬼神乎」中庸稱「考諸三王而不謬建諸天地而不悖質諸鬼神而無疑百世以俟聖人而不惑」。夫如是是為得理是為心之所同然。孟子曰「規矩方圓之至也聖人人倫之至也。」語天地而精言其理猶語聖人而言乎其可法耳。尊是理而謂天地陰陽不足以當之必非天地陰陽之理則可。天地陰陽之理猶聖人之聖也尊其聖而謂聖人不足以當之可乎哉【頁】聖人亦人也以盡乎人之理群共推為聖智。盡乎人之理非他人倫日用盡乎其必然而已矣。推而極於不可易之為必然乃語其至非【全書頁】原其本。後儒從而過求徒以語其至者之意言思議視如有物謂與氣渾淪而成聞之者習焉不察莫知其異於六經、孔、孟之言也。舉凡天地、人物、事為求其必然不可易理至明顯也。從而尊大之不徒曰天地、人物、事為之理而轉其語曰「理無不在」視之「如有物焉將使學者皓首茫然求其物不得。非六經、孔、孟之言難知也傳注相承【頁】童而習之不復致思也。
---
【頁】問宋儒以理為「如有物焉得於天而具於心」人之生也由氣之凝結生聚而理則湊泊附著之【朱子云「人之所以生理與氣合而己。天理固浩浩不窮然非是氣則雖是理而無所湊泊故必二氣交感凝結生聚然後是理有所附著。」】因以此為「完全自足」【程子云「聖賢論天德蓋自家元是天然完全自足之物若無所污壞即當直而行之若少有污壞即敬以治之使復如舊。」】【頁】如是則無待於學。然見於古賢聖之論學與老、莊、釋氏之廢學截然殊致因謂「理為形氣所污壞故學焉以復其初」。【朱子於論語首章於大學「在明明德」皆以「復其初」為言。】「復其初」之云見莊周書。【莊子繕性篇云「繕性於俗學以求復其初滑欲於俗知以求致其明謂之蔽蒙之民。」又云「文減質博溺心然後民始惑亂無以返其性情而復其初。」】蓋其所謂理即如釋氏所謂「本來面目」而其所謂「存理」亦即如釋氏所謂「常惺惺」。【釋氏書云「不思善不思惡時認本來面目。」上蔡謝氏曰「敬是常惺惺法。」【頁】王文成解大學「格物致知」主扞禦外物之說其言曰「本來面目即吾聖門所謂良知。隨物而格是致知之功。」】豈宋以來儒者其誽盡援儒以入釋歟【全書頁】
---
曰老、莊、釋以其所謂「真宰」「真空」者為「完全自足」然不能謂天下之人有善而無惡有智而無愚也因舉善與智而毀訾之。老氏云「絕學無憂唯之與阿相去幾何善之與惡相去何若」又云「以智治國國之賊不以智治國國之褔。」又云「古之善為道者非以明民將以愚之。」彼蓋以無欲而靜【頁】則超乎善惡之上智乃不如愚故直云「絕學」又生〔主〕「絕聖棄智」「絕仁棄義」此一說也。荀子以禮義生於聖心常人學然後能明於禮義若順其自然則生爭奪。弗學而能乃屬之性學而後能不得屬之性故謂性惡。而其於孟子言性善也辯之曰「性善則去聖王息禮義矣性惡則興聖王貴禮義矣。」此又一說也。荀子習聞當時雜乎老、莊、告子之說者廢學毀禮義而不達孟子性善之旨以禮義為聖人教天下制其性使不至爭奪而不知【頁】禮義之所由名。老、莊、告子及後之釋氏乃言如荀子所謂「去聖王息禮義」耳。程子、朱子謂氣稟之外天與之以理非生知安行之聖人未有不污壞其受於天之理者也學而後此理漸明復其初之所受。是天下之人雖有所受於天之理而皆不殊於無有此又一說也。今富者遺其子粟千鍾貧者無升斗之遺貧者之子取之宮中無有因日以其力致升斗之粟富者之子亦必如彼之日以其力致之而曰所致者即其宮中者也說必不可通故詳於論【頁】敬而略於論學。【如程子云「敬以治之使復如舊」而不及學朱子於中庸「致中和」猶以為「戒懼慎獨」。】陸子靜、王文成諸人推本老、莊、釋氏之所謂「真宰」「真空」者以為即全乎聖智仁義即全乎理【陸子靜云「收拾精神自作主宰萬物皆備於我何有欠闕當惻隱時自然惻隱當羞惡時自然羞惡當寬裕溫柔時自然寬裕溫柔當發強剛毅時自然發剛強毅。」王文成云「聖人致知之功至誠無息。其良知之體皦如明鏡妍媸之來隨物現形而明鏡曾無所留染所謂『情順萬事而無情』也。『無所住以〔而〕生其心』佛氏曾有是言未為非也。明鏡之應妍者妍媸者媸一照而皆真即是『生其心』處妍者妍媸者媸一過而不留即『無所住』處。」】【頁】此又一說也。程子、朱子、就老、莊、釋【全書頁】氏所指者轉其說以言夫理非援儒而入釋誤以釋氏之言雜人於儒耳陸子靜、王文成諸人就老、莊、釋氏所指者即以理實之是乃援儒以入於釋者也。試以人之形體與人之德性比而論之形體始乎幼小終乎長大德性始乎蒙昧終乎聖智。其形體之長大也資於飲食之養乃長日加益非「復其初」德性資於學問進而聖智非「復其初」明矣。【頁】人物以類區分而人所稟受其氣清明異於禽獸之不可開通。然人與人較其材質等差凡幾古賢聖知人之材質有等差是以重問學貴擴充。老、莊、釋氏謂有生皆同故主於去情欲以勿害之不必問學以擴充之。在老、莊、釋氏既守己自足矣因毀訾仁義以伸其說。荀子謂常人之性學然後知禮義其說亦足以伸。陸子靜、王文成諸人同於老、莊、釋氏而改其毀訾仁義者以為自然全乎仁義巧於伸其說者也。程子、朱子尊理而以為天與我猶荀子尊禮義【頁】以為聖人與我也。謂理為形氣所污壞是聖人而下形氣皆大不美即荀子性惡之說也【全書頁】而其所謂理別為湊泊附著之一物猶老、莊、釋氏所謂「真宰」「真空」之湊泊附著於形體也。理既完全自足難於言學以明理故不得不分理氣為二本而咎形氣。蓋其說雜糅傅合而成令學者眩惑其中雖六經、孔、孟之言具在咸習非勝是不復求通。嗚呼吾何敢默而息乎
---
【頁】問程伯子之出入於老、釋者幾十年返求諸六經然後得之見叔子所撰行狀。而朱子年四十內外猶馳心空妙其後有答汪尚書書言「熹於釋氏之說蓋嘗師其人尊其道求之亦切至矣然未能有得。其後以先生君子之教校乎前後緩急之序於是暫置其說而從事於吾學。其始蓋未嘗一日不往來於心也以為俟卒究吾說而後求之未為甚晚。而一二年來心獨有所自安雖未能即有諸己然欲復求之外學以遂其初心不可得矣。」程、朱雖從事釋氏甚久然終能覺其非矣而又未合於六經、孔、孟則其學何學歟
---
【頁】曰程子、朱子其出入於老、釋皆以求道也使見其道為是雖人以為非而不顧。其初非背六經、孔、孟而信彼也於此不得其解而見彼之捐棄物欲返觀內照近於切己體察為之亦能使思慮漸清因而冀得之為衡鑒事物之本。然極其致所謂「明心見性」、「還其神之本體」者即本體得矣以為如此便足無欠闕矣實動輒差謬。在老、莊、釋氏固不論差謬與否而程子、朱子求道之心久之知其不可恃以衡鑒事物故終謂其非也。【頁】夫人【全書頁】之異於物者人能明於必然百物之生各遂其自然也。老氏言「致虛極守靜篤」言「道法自然」釋氏亦不出此皆起於自私使其神離形體而長存。【老氏言「長生久視」以死為「返其真」所謂長生者形化而神長存也釋氏言「不生不減」所謂不生者不受形而生也不減者即其神長存也。】其所謂性所謂道專主所謂神者為言。邵子云「道與一神之強名也。」又云「神無方而性有質。」又云【頁】「性者道之形體心者性之郛郭。」又云「人之神即天地之神。」合其言觀之得於老莊最深。所謂道者指天地之「神無方」也所謂性者指人之「神〔性〕有質」也故曰「道之形體」。邵子又云「神統於心氣統於腎形統於首形氣交而神主乎其中三才之道也。」此顯指神宅於心故曰「心者性之郛郭」。邵子又云「氣則養性性則乘氣故氣存則性存性動則氣動也」。此顯指神乘乎氣而資氣以養。【王文成云「夫良知一也以其妙用而言謂之神以其流行而言謂之氣。」立說亦同。又即導善家所云「神之炯炯而不昧者為性氣之縕絪而不息者為命」。】朱子於其指神為道、指神為性者【頁】若轉以言夫理。張子云「由太虛有天之名由氣化有道之名合虛與氣有性之名合性、知覺有心之名。」其所謂虛六經、孔、孟無是言也。張子又云「神者太虛妙應之目。」又云「天之不測謂神神而有常謂天。」又云「神天德化天道。」是其曰虛曰天不離乎所謂神者。彼老、莊、釋氏之自貴其神【頁】亦以為妙應為沖虛為足乎天德矣。【如云「性周法界淨智圓妙體自空寂。」】張子又云「氣有陰陽推行有漸【全書頁】為化合一不測為神。」斯言也蓋得之矣。試驗諸人物耳目百體會歸於心心者合一不測之神也。天地間百物生生無非推本陰陽。易曰「精氣為物。」曾子曰「陽之精氣曰神陰之精氣曰靈神靈者品物之本也。」因其神靈故不徒曰氣而稱之曰精氣。老、莊、釋氏之謬乃於此岐而分之。【頁】內其神而外形體徒以形體為傳舍以舉凡血氣之欲、君臣之義父子昆弟夫婦之親悉起於有形體以後而神至虛靜無欲無為。在老、莊、釋氏徒見於自然故以神為已足。程子、朱子見於六經、孔、孟之言理義歸於必然不可易非老、莊、釋氏所能及因尊之以當其所謂神者為生陽生陰之本而別於陰陽為人物之性而別於氣質反指孔、孟所謂道者非道所謂性者非性。獨張子之說可以分別錄之言「由氣化【頁】有道之名」言「化天道」言「推行有漸為化合一不測為神」此數語者聖人復起無以易也。張子見於必然之為理故不徒曰神而曰「神而有常。」誠如是言不以理為別如一物於六經、孔、孟近矣。就天地言之化其生生也神其主宰也不可歧而分也。故言化則賅神言神亦賅化由化以知神由化與衶以知德德也者天地之中正也。就人言之有血氣則有心知有心知雖自聖人而下明昧各殊皆可學以牖其昧而進於明。【頁】天之生物也使之一本而以性專屬之神則視形體為假合以性專屬之理則苟非生知之聖人不得咎其氣質皆二本故也。老、莊、釋氏尊其神為超乎陰陽氣化此尊理為超乎陰陽氣化。【全書頁】朱子答呂子約書曰「陰陽也君臣父子也皆事物也人之所行也形而下者也萬象紛羅者也。是數者各有當然之理即所謂道也當行之路也形而上者也沖漠無朕者也。」然則易曰「立天之道曰陰與陽」中庸曰「君臣也父子也夫婦也昆弟也朋友之交也五者天下之達道也」皆僅及事物而即謂之道豈聖賢之立言不若朱子言之辨析歟【頁】聖人順其血氣之欲則為相生養之道於是視人猶己則忠以己推之則恕憂樂於人則仁出於正不出於邪則義恭敬不侮慢則禮無差謬之失則智曰忠恕曰仁義禮智豈有他哉常人之欲縱之至於邪僻至於爭奪作亂聖人之欲無非懿德。欲同也善不善之殊致若此。欲者血氣之自然其好是懿德也心知之自然此孟子所以言性善。心知之自然未有不悅理義者未能盡得理合義耳。由血氣之自然而審察之以知其必然是之謂理義【頁】自然之與必然非二事也。就其自然明之盡而無幾微之失焉是其必然也。如是而後無憾如是而後安是乃自然之極則。若任其自然而流於失轉喪其自然而非自然也故歸於必然適完其自然。夫人之生也血氣心知而已矣。老、莊、釋氏見常人任其血氣之自然之不可而靜以養其心知之自然於心知之自然謂之性血氣之自然謂之欲說雖巧變要不過分血氣心知為二本。荀子見常人之心知而以禮義為聖心見常人任其血氣心知之自然之不可而進以禮義之必然於血氣【頁】心知之自然謂之性於禮義之必然謂之教【全書頁】合血氣心知為一本矣而不得禮義之本。程子、朱子見常人任其血氣心知之自然之不可而進以理之必然於血氣心知之自然謂之氣質於理之必然謂之性亦合血氣心知為一本矣而更增一本。分血氣心知為二本者程子斥之曰「異端本心」而其增一本也則曰「吾儒本天。」如其說是心之為心人也非天也性之為性天也非人也。以天別於人實以性為別於人也。人之為人性之為性判若彼此自程子、朱子始【頁】告子言「以人為仁義猶以杞柳為桮棬」孟子必辨之為其戕賊一物而為之也況判若彼此豈有不戕賊者哉蓋程子、朱子之學借階於老、莊、釋氏故僅以理之一字易其所謂真宰真空者而餘無所易。其學非出於荀子而偶與荀子合故彼以為惡者此亦咎之彼以為出於聖人者此以為出於天。出於天與出於聖人豈有異乎天下惟一本無所外。有血氣則有心知有心知則學以進於神明一本然也有血氣心知則發乎血氣之知自然者明之盡使無幾微之失斯無往非仁義一本然也。【頁】苟岐而二之未有不外其一者。六經、孔、孟而下有荀子矣有老、莊釋氏矣然六經、孔孟之道猶在也。自宋儒雜荀子及老、莊、釋氏以入六經、孔、孟之書學者莫知其非而六經、孔、孟之道亡矣。【全書頁】【頁】孟子字羲疏證卷中天道四條道猶行也氣化流行生生不息是故謂之道。易曰「一陰一陽之謂道。」洪範「五行一曰水二曰火三曰木四曰金五曰土。」行亦道之通稱。【詩載馳「女子善懷亦各有行。」毛傳云「行道也。」竹竿「女子有行遠兄弟父母。」鄭箋云「行道也。」】舉陰陽則賅五行陰陽各具五行也舉五行即賅陰陽五行各有陰陽也。大戴禮記曰【頁】「分於道謂之命形於一謂之性。」言分於陰陽五行以有人物而人物各限於所分以成其性。陰陽五行道之實體也血氣心知性之實體也。有實體故可分惟分也故不齊。古人言性惟本於天道如是。
---
【頁】問易曰「形而上者謂之道形而下者謂之器。」程子云「惟此語截得上下最分明元來止此是道要在人默而識之。」後儒言道多得之此。朱子云「陰陽氣也形而下者也所以一陰一陽者理也形而上者也道即理之謂也。」朱子此言以道之稱惟理足以當之。今但曰「氣化流行生生不息」乃程、朱所目為形而下者其說據易之言以為言是【全書頁】以學者信之。然則易之解可得聞歟
---
【頁】曰氣化之於品物則形而上下之分也。形乃品物之謂非氣化之謂。易又有之「立天之道曰陰與陽。」直舉陰暢不聞辨別所以陰陽而始可當道之稱豈聖人立言皆辭不備哉一陰一陽流行不已夫是之謂道而已。古人言辭「之謂」「謂之」有異凡曰「之謂」以上所稱解下如中庸「天命之謂性率性之謂道修道之謂教」此為性、道、教言之【頁】若曰性也者天命之謂也道也者率性之謂也教也者修道之謂也易「一陰一陽之謂道」則為天道言之若曰道也者一陰一陽之謂也。凡曰「謂之」者以下所稱之名辨上之實如中庸「自誠明謂之性自明誠謂之教」此非為性教言之以性教區別「自誠明」「自明誠」二者耳。易「形而上者謂之道形而下者謂之器」本非為道器言之以道器區別其形而上形而下耳。形謂已成形質形而上猶曰形以前形而下猶曰形以後。【如言「千載而上千載而下」。詩「下武維周。」鄭箋云「下猶後也。」】【頁】陰陽之未成形質是謂形而上者也非形而下明矣。器言乎一成而不變道言乎體物而不可遺。不徒陰陽是非形而下如五行水火木金土有質可見固形而下也器也其五行之氣人物咸稟受於此則形而上者也。易言「一陰一陽」洪範言「初一曰五行」舉陰暢舉五行即賅鬼神中庸言鬼神之「體物而不可遺」即物之不離陰陽五行以成形質也。【頁】由人物逆而上之至是止矣。六經、孔、孟之書不聞理氣之辨【全書頁】而後儒創言之遂以陰陽屬形而下實失道之名義也。
---
【頁】問後儒論陰陽必推本「太極」云「無極而太極太極動而生陽動極而靜靜而生陰靜極復動。一動一靜互為其根分陰分陽兩儀立焉。」朱子釋之云「太極生陰陽理生氣也。陰陽既生則太極在其中理復在氣之內也。」又云「太極形而上之道也陰陽形而下之器也。」今既辨明形乃品物非氣化然則「太極」「兩儀」後儒據以論道者亦必傅合失之矣。自宋以來學者惑之已久將何以解其惑歟
---
【頁】曰後世儒者紛紛言太極言兩儀非孔子贊易太極兩儀之本指也。孔子曰「易有太極是生兩儀兩儀生四象四象生八卦。」曰儀曰象曰卦皆據作易言之耳非氣化之陰陽得兩儀四象之名。易備於六十四自八卦重之故八卦者易之小成有天、地、山、澤、雷、風、水、火之義焉。其未成卦晝一奇以儀陽一偶以儀陰故稱兩儀。奇而遇奇陽已長也以象太陽奇而遇偶陰始生也以象少陰偶而遇偶陰已長也以象太陰【頁】偶而遇奇陽始生也以象少陽。伏羲氏睹於氣化流行而以奇偶儀之象之。孔子贊易蓋言易之為書起於卦晝非漫然也實有見於天道一陰一陽為物之終始會歸乃晝奇偶兩者從而儀之故曰「易有太極是生兩儀」。既有兩儀而四象而八卦以次生矣。孔子以太極指氣化之陰陽承上文「明於天之道」言之即所云「陰一陽之謂道」以兩儀、四象、八卦指【全書頁】易晝。後世儒者以兩儀為陰陽而求太極於陰陽之所由生豈孔子之言乎
---
【頁】問宋儒之言形而上下言道器言太極兩儀今據孔子贊易本文疏通證明之洵於文義未協。其見於理氣之辨也求之六經中無其文故借太極、兩儀、形而上下亡語以飾其說以取信學者歟
---
曰舍聖人立言之本指而以己說為聖人所言是誣聖借其語以飾吾之說以求取信是欺學者也。誣聖欺學者程、朱之賢不為也。蓋其學借階於老、莊、釋氏是故失之。【頁】凡習於先入之言往往受其蔽而不自覺。在老、莊、釋氏就一身分言之有形體有神識一而以神識為本。推而上之以神為有天地之本【老氏云「有物混成先天地生。」又云「道之為物惟恍惟忽。忽兮恍兮其中有象恍兮忽兮其中有物。」釋氏書「問『如何是佛』曰『見性為佛。』『如何是性』曰『作用為性。』『如何是作用」曰『在目曰見在耳曰聞在鼻臭香在口談論在手執捉在足運奔。偏見俱該法界收攝在一微塵識者知是佛性不識喚作精魂。』」】【頁】遂求諸無形無跡者為實有而視有形有跡為幻。在宋儒以形氣神識同為己之私而理得於天。推而上之於理氣截之分明以理當有其無形無跡述之實有而視有形有跡為粗。益就彼之言而轉之【朱子辨釋氏云「儒者以理為不生不滅釋氏以神識為不生不滅。」】因視氣曰「空氣」【陳安卿云「二氣流行萬古生生不息不成只是空氣必有主宰之者理是也。」】視心曰「性之郛郭」【邵子云「心者性之郛郭。」】是彼別形神為二本而宅於空氣宅於郛郭者【全書頁】為天地之神與人之神。此別理氣為二本【朱子云「天地之間有理有氣。理也者形而上之道也生物之本也氣也者形而下之器也生物之具也是以人物之生必稟此理然後有性也稟此氣然後有形。」】【頁】而宅於空氣、宅於郛郭者為天地之理與人之理。由考之六經、孔、孟茫然不得所謂性與天道者及從事老、莊、釋氏有年覺彼之所指獨遺夫理義而不言是以觸於形而上下之云太極兩儀之稱頓然有悟遂創為理氣之辨不復能詳審文義。其以理為氣之主宰如彼以神為氣之主宰也。以理能生氣如彼以神能生氣也。【老氏云「一生二二生三三生萬物。萬物負陰而抱陽沖氣以為和。」】以理壞於形氣無人欲之蔽則復其初如彼以神受形而生不以物欲累之則復其初也。皆改其所指神識者以指理徒援彼例此而實非得之於此。學者轉相傳述適所以誣聖亂經。【頁】善夫韓退之氏曰「學者必慎所道。道於楊、墨、老、莊、佛之學而欲之聖人之道猶航斷港絕潢以望至於海也。」此宋儒之謂也。【頁】
---
性九條性者分於陰陽五行以為血氣、心知、品物區以別焉舉凡既生以後所有之事所具之能所全之德咸以是為其本故易曰「成之者性也。」氣化生人生物以後各以類滋生久矣然類之區別千古如是也循其故而已矣。在氣化曰陰陽曰五行而陰陽五行之成化【全書頁】也雜糅萬變是以及其流形不特品物不同雖一類之中又復不同。凡分形氣於父母即為分於陰陽五行人物以類滋生皆氣化之自然。中庸曰【頁】「天命之謂性。」以生而限於天故曰天命。大戴禮記曰「分於道謂之命形於一謂之性。」分於道者分於陰陽五行也。一言乎分則其限之於始有偏全、厚薄、清濁、昏明之不齊各隨所分而形於一各成其性也。然性雖不同大致以類為之區別故論語曰「性相近也」此就人與人相近言之也。孟子曰「凡同類者舉相似也何獨至於人而疑之聖人與我同類者」言同類之相似則異類之不相似明矣故詰告子「生之謂性」曰【頁】「然則犬之性猶牛之性牛之性猶人之性與」明乎其必不可混同言之也。天道陰陽五行而已矣人物之性咸分於道成其各殊者而已矣。
---
【頁】問論語言性相近孟子言性善自程子、朱子始別之以為截然各言一性【朱子於論語引程子云「此言氣質之性非言性之本也。若言其本則性即是理。理無不善孟子之言性善是也何相近之有哉」】反取告子「生之謂性」「性一也何以言相近此止是言氣質之性如俗言性急性緩之類。性安有緩急此言性者生之謂性也。」又云「凡言性處須看立意如何。且如言人性善性之本也【頁】生之謂性論其所稟也。孔子言性相近若論其本豈可言相近止論其所稟也。告子所云固是為孟子問他他說便不是也。」】創立名目曰「氣質之性」而以理當孟子所謂善者為生物之本【程子云「孟子言性當隨文看。不以告【全書頁】子『生之謂性』為不然者此亦性也被命受生之後謂之性耳故不同。繼之曰『犬之性猶牛之性牛之性猶人之性興』然不害為一。若乃孟子之言善者乃極本窮源之性。」】人與禽獸得之也同【程子所謂「不害為一」朱子於中庸「天命之謂性」釋之曰「命猶令也性即理也。天以陰陽五行化生萬物氣以成形而理亦賦焉猶命令也於是人物之生因各得其所賦之理以為健順五常之德所謂性也。」】而致疑於孟子。【朱子云「孟子言『人所以異於禽獸者幾希』不知人何故與禽獸異又言『犬之性猶牛之性牛之性猶人之性與』不知人何故與牛犬異。此兩處似欠中間一轉語須著說是「形氣不同故性亦少異」始得。【頁】恐孟子見得人性同處自是分曉起直截卻於這些子未甚察。」】是謂性即理於孟子且不可通矣其不能通於易、論語固宜。孟子聞告子言「生之謂性」則致詰之程、朱之說不幾助告子而議孟子歟
---
曰程子、朱子其初所講求者老、莊、【頁】釋氏也。老、莊、釋氏自貴其神而外形體顯背聖人毀訾仁義。告子未嘗有神與形之別故言「食色性也」而亦尚其自然故言「性無善無不善」雖未嘗毀訾仁義而以桮楮喻義則是災杞柳始為桮樁其指歸與老、莊、釋氏不異也。凡血氣之屬皆知懷生畏死因而趨利避害雖明暗不同不出乎懷生畏死者同也。人之異於禽獸不在是。禽獸知母而不知父限於知覺也然愛其生之者及愛其所生與雌雄牝牡之相愛同類之不相噬習處之不相齧進乎懷生【頁】畏死矣。一私於身一及於身之所親皆仁之屬也。私於身者仁其身也及於身之所親者仁其所親也心知之發乎自然【全書頁】有如是。人之異於禽獸亦不在是。告子以自然為性使之然以義為非自然轉制其自然使之強而相從故言「仁內也非外也義外也非內也」立說之指歸保其生而已矣。陸子靜云「惡能害心善亦能害心。」此言實老、莊、告子、釋氏之宗指貴其自然以保其生。誠見窮人欲而流於惡者適足害生即慕仁義為善勞於問學殫思竭慮亦於生耗損於此見定而心不動。其「生之謂性」之說如是也豈得合於孔子哉
---
【頁】易、論語、孟子之書其言性也咸就其分於陰陽五行以成性為言成則人與百物偏全、厚薄、清濁、昏明限於所分者各殊徒曰生而已矣適同人於犬牛而不察其殊。朱子釋孟子有曰「告子不知性之為理而以所謂氣者當之蓋徒知知覺運動之蠢然者人與物同而不知仁義禮智之粹然者人與物異也。」如其說孟子但舉人物詰之可矣又何分牛之性犬之性乎犬與牛之異非有仁義禮智之粹然者不得謂孟子以仁義禮智詰告子明矣。在告子既以知覺運動為性使知覺運動之蠢然者人與物同告子何不可直應之曰「然」斯以見【頁】知覺運動之不可概人物而目為蠢然同也。凡有生即不隔於天地之氣化。陰陽五行之運而不已天地之氣化也人物之生生本乎是由其分而有之不齊是以成性各殊。知覺運動者統乎生之全言之也由其成性各殊是以本之以生見乎知覺連動也亦殊。氣之自然潛運飛潛動植皆同此生生之機肖乎天地者也而其本受之氣與所資以養者之氣則不同。所資以養者之【全書頁】氣雖由外而入大致以本受之氣召之。五行有【頁】生克遇其克之者則傷甚則死此可知性之各殊矣。本受之氣及所資以養者之氣必相得而不相逆斯外內為一其分於天地之氣化以生本相得不相逆也。氣運而形不動者卉木是也凡有血氣者皆形能動者也。由其成性各殊故形質各殊則其形質之動而為百體之用者利用不利用亦殊。知覺云者如寐而寤曰覺心之所通曰知百體皆能覺而心之知覺為大。凡相忘於習則不覺見異焉乃覺。魚相忘【頁】於水其非生於水者不能相忘水也則覺不覺亦有殊致矣。聞蟲鳥以為候聞雞嗚以為辰彼之感而覺覺而聲應之又覺之殊致有然矣無非性使然也。若夫烏之反哺雎鳩之有別蜂蟻之知君臣豺之祭獸獺之祭魚合於人之所謂仁義者矣而各由性成。人則能擴充其知至於神明仁義禮智無不全也。仁義禮智非他心之明之所止也知之極其量也。知覺運動者人物之生知覺運動之所以異者人物之殊其性。
---
【頁】孟子曰「心之所同然者謂理也義也聖人先得我心之所同然耳。」於義外之說必致其辨言理義之為性非言性之為理。性者血氣心知本乎陰陽五行人物莫不區以別焉是也而理義者人之心知有思輒通能不惑乎所行也。「孟子道性善言必稱堯、舜」非謂盡人生而堯、舜也自堯舜而下其等差凡幾則其氣稟固不齊豈得謂非性有不同然人之心知於人倫日用隨在而知惻隱知羞惡知恭敬辭讓知是非端緒可舉此之謂性善。【頁】於其知【全書頁】惻隱則擴而充之仁無不盡於其知羞惡則擴而充之義無不盡於其知恭敬辭讓則擴而充之禮無不盡於其知是非則擴而充之智無不盡。仁義禮智懿德之目也。孟子言「今人乍見孺子將入井皆有休惕惻隱之心」然則所謂惻隱、所謂仁者非心知之外別「如有物焉藏於心」也己知懷生而畏死故休惕於孺子之危惻隱於孺子之死使無懷生畏死之心又焉有休惕側隱之心推之羞惡、辭讓、是非亦然。使飲食男女與夫感於物而動者脫然無之【頁】以歸於靜歸於一又焉有羞惡有辭讓有是非此可以明仁義禮智非他不過懷生畏死飲食男女與夫感於物而動者之皆不可脫然無之以歸於靜歸於一而恃人之心知異於禽獸能不惑乎所行即為懿德耳。古賢聖所謂仁義禮智不求於所謂欲之外不離乎血氣心知而後儒以為別如有物湊泊附著以為性由雜乎老、莊、釋氏之言終昧於六經、孔、孟之言故也。孟子言「人無有不善」【頁】以人之心知異於禽獸能不惑乎所行之為善。且其所謂善也初非無等差之善即孔子所云「相近」孟子所謂「苟得其養無物不長茍矢其養無物不消」所謂「求則得之舍則失之或相倍蓰而無算者不能盡其才者也」即孔子所云習至於相遠。不能盡其才言不擴充其心知而長惡遂非也。彼悖乎禮義者亦自知其失也是人無有不善以長惡遂非故性雖善不乏小人。孟子所謂「梏之反覆」「違禽獸不遠」即孔子所云「下愚之不移。」後儒未審【頁】其文義遂彼此扞格。孟子曰【全書頁】「如使口之於味也其性與人殊若犬馬之與我不同類也則天下何耆皆從易牙之於味也」又言「動心忍性」是孟子矢口言之無非血氣心知之性。孟子言性曷嘗自岐為二哉二之者宋儒也。
---
【頁】問凡血氣之屬皆有精爽而人之精爽可進於神明。論語稱「上智與下愚不移」此不待習而相遠者雖習不足以移之豈下愚之精爽與物等歟
---
曰生而下愚其人難與言理義由自絕於學是以不移。然苟畏威懷惠一旦觸於所畏所懷之人啟其心而憬然覺寤往往有之。苟悔而從善則非下愚矣加之以學則日進於智矣。【頁】以不移定為下愚又往往在知善而不為知不善而為之者故日不移不日不可移。雖古今不乏下愚而其精爽幾與物等者亦究異於物無不可移也。
---
【頁】問孟子之時因告子諸人紛紛各立異說故直以性善斷之孔子但言相近意在於警人慎習非因論性而發故不必直斷曰善歟
---
曰然。古賢聖之言至易知也。如古今之常語凡指下愚者矢口言之每曰「此無人性」稍舉其善端則曰「此猶有人性」。以人性為善稱是不言性者其言皆協於孟子而言性者轉失之。無人性【頁】即所謂人見其禽獸也有人性即相近也善也。論語言相近正見「人無有不善」若不善與善相反其遠已縣絕何近之有分別性與習然後有不善而不可【全書頁】以不善歸性。凡得養失養及陷溺梏亡咸屬於習。至下愚之不移則生而蔽錮其明善也難而流為惡也易究之性能開通非不可移視禽獸之不能開通亦異也。
---
【頁】問孟子言性舉仁義禮智四端與孔子之舉智愚有異乎
---
曰人之相去遠近明昧其大較也學則就其昧焉者牖之明而已矣。人雖有智有愚大致相近而智愚之甚遠者蓋鮮。智愚者遠近等差殊科而非相反善惡則相反之名非遠近之名。知人之成性其不齊在智愚亦可知任其愚而不學不思乃流為惡。愚非惡也人無有不善明矣。【頁】舉智而不及仁、不及禮義者智於天地、人物、事為咸足以知其不易之則仁有不至禮義有不盡可謂不易之則哉發明孔子之道者孟子也無異也。
---
【頁】問孟子言性善門弟子如公都子已列三說茫然不知性善之是而三說之非。荀子在孟子後直以為性惡而伸其崇禮義之說。荀子既知崇禮義與老子言「禮者忠信之薄而亂之首」及告子「外義」所見懸殊又聞孟子性善之辨於孟子言「聖人先得我心之所同然」亦必聞之矣而猶與之異何也
---
曰荀子非不知人之可以為聖人也其言性惡也曰【頁】「塗之人可以為禹。」「塗之人者皆內可以知父子之義外可以知君臣之正。」「其可以知之質可以能之具在塗之人其可以為禹明矣。」「使塗之人伏術為學專心一志思索孰察加日縣久積善而不息則通於【全書頁】神明參於天地矣。故聖人者人之所積而致也〔矣〕。」「聖可積而致然而皆不可積何也」「可以而不可使也。」「塗之人可以為禹則然塗之人能為禹未必然也雖不能為禹無害可以為禹。」此於性善之說不惟不相悖而且若相發明。終斷之曰「足可以偏行天下然而未嘗有能偏行天下者也。」能不能之與可不可其不可同遠矣。」蓋荀子之見歸重於學而不知性之全體。其言出於尊聖人出於重學崇禮義。【頁】首之以勸學篇有曰「誦數以貫之思索以通之為其人以處之除其害者以持養之。」又曰「積善成德神明自得聖心循焉。」荀子之善言學如是。且所謂通於神明參於天地者又知禮義之極致聖人與天地合其德在是聖人復起豈能易其言哉而於禮義與性卒視若閡隔不可通。以聖人異於常人以禮義出於聖人之心常人學然後能明禮義若順其性之自然則生爭奪以禮義為制其性去爭奪者也因性惡而加矯揉【頁】之功使進於善故貴禮義苟順其自然而無爭奪安用禮義為哉又以禮義雖人皆可以知可以能聖人雖人之可積而致然必由於學。弗學而能乃屬之性學而後能弗學雖可以而不能不得屬之性。此荀子立說之所以異於孟子也。
---
【頁】問荀子於禮義與性視若閡隔而不可通其蔽安在今何以決彼之非而信孟子之是【全書頁】
---
曰荀子知禮義為聖人之教而不知禮義亦出於性知禮義為明於其必然而不知必然乃自然之極則適以完其自然也。就孟子之書觀之明理義之為性舉仁義禮智以言性者以為亦出於性之自然人皆弗學而能學以擴而充之耳。荀子之重學也無於內而取於外孟子之重學也有於內而資於外。【頁】夫資於飲食能為身之營衛血氣者所資以養者之氣與其身本受之氣原於天地非二也。故所資雖在外能化為血氣以益其內未有內無本受之氣與外相得而徒資焉者也。問學之於德性亦然。有己之德性而問學以通乎古賢聖之德性是資於古賢聖所言德性埤益己之德性也。冶金若水而不聞以金益水以水益金豈可云己本無善己無天德而積善成德如罍之受水哉以是斷之荀子之所謂性孟子非不謂之性然而【頁】荀子舉其小而遺其大也孟子明其大而非舍其小也。
---
【頁】問告子言「生之謂性」言「性無善無不善」言「食色性也仁內義外」朱子以為同於釋氏【朱子云「生指人物之所以知覺連動者而言與近世佛氏所謂『作用是性』者略相似。」又云告子以人之知覺運動者為性故言人之甘食悅色者即其性。」】其「杞柳」「湍水」之喻又以為同於荀、揚【朱子於「杞柳」之喻云「如荀子性惡之說。」於「湍水」之喻云「近於揚子善惡混之說。」】【頁】然則荀、揚亦與釋氏同歟
---
曰否。荀、揚所謂性者古今同謂之性即後儒稱為「氣質之性」者也但不當遺理義而以為惡耳。在孟子時則公都子引或曰「性可以為善可以為不善」或曰「有性善有性【全書頁】不善」言不同而所指之性同。【頁】荀子見於聖人生而神明者不可概之人人其下皆學而後善順其自然則流於惡故以惡加之論似偏與「有性不善」合然謂禮義為聖心是聖人之性獨善實兼公都子兩引「或曰」之說。揚子見於長善則為善人長惡則為惡人故曰「人之性也善惡混」又曰「學則正否則邪」與荀子論斷似參差而匪異。韓子言【頁】「性之品有上中下三上焉者善焉而已矣中焉者可導而上下也下焉者惡焉而已矣」此即公都子兩引「或曰」之說會通為一。朱子云「氣質之性固有美惡之不同矣然以其初而言皆不甚相遠也但習於善則善習於惡則惡於是始相遠耳。」「人之氣質相近之中又有美惡一定而非習之所能移也。」直會通公都子兩引「或曰」之說解論語矣程子云「有自幼而善有自幼而惡是氣稟有然也。善固性也然惡亦不可不謂之性也。」【朱子語類「問『惡是氣稟如何云亦不可不渭之性」曰『既是氣稟惡便牽引得那性不好。蓋性止是搭附在氣稟上既是氣稟不好便和那性壤了。』」又云「如水為泥沙所混不成不喚做水。」】【頁】此與「有性善有性不善」合而於「性可以為善可以為不善」亦未嘗不兼特彼仍其性之名此別之曰氣稟耳。程子又云「『人生而靜』以上不容說纔說性時便已不是性也。」朱子釋之云「『人生而靜』以上是人物未生時止可謂之理未可名為性所謂『在天曰命』也。纔說性時便是人生以後此理已墮在形氣中不全是性之本體矣。所謂『在人曰性』也。」據樂記「人生而靜」與「感於物而動」對言之謂方其【全書頁】未感非謂人物未生也。中庸「天命之謂性」謂氣稟之不齊各限於生初非以理為在天在人異其名也。況如其說。是孟子乃追溯人物未生未可名性之時而曰性善若【頁】就名性之時已是人生以後已墮在形氣中安得斷之曰善由是言之將天下今古惟上聖之性不失其性之本體自上聖而下語人之性皆失其性之本體。人之為人舍氣稟氣質將以何者謂之人哉是孟子言人無有不善者程子、朱子言人無有不惡其視理儼如有物以善歸理雖顯遵孟子性善之云究之孟子就人言之者程、朱乃離人而空論夫理故謂孟子「論性不論氣不備」。若不視理如有物而其見於氣質不善卒難通於孟子之直斷曰善。宋儒立說似同【頁】於孟子而實異似異於荀子而實同也。孟子不曰「性無有不善」而曰「人無有不善」。性者飛潛動植之通名性善者論人之性也。如飛潛動植舉凡品物之性皆就其氣類別之。人物分於陰陽五行以成性舍氣類更無性之名。醫家用藥在精辨其氣類之殊。不別其性則能殺人。使曰「此氣類之殊者已不是性」良醫信之乎試觀之桃與否取其核而種之。萌芽甲坼根榦【頁】枝葉為華為實形色臭味桃非杏也杏非桃也無一不可區別。由性之不同是以然也。其性存乎核中之白【即俗呼桃仁杏仁者。形色臭味無一或闕也。凡植禾稼卉木畜鳥獸蟲魚皆務知其性。知其性者知其氣類之殊乃能使之碩大蕃滋也。何獨至於人而指夫分於陰陽五行以成性者曰「此已不是性也」豈其然哉自古及【全書頁】今統人與百物之性以為言氣類各殊是也。專言乎血氣之倫不獨氣類各殊而知覺亦殊。人以有禮義異於禽獸【頁】實人之知覺大遠乎物則然此孟子所謂性善。而荀子視禮義為常人心知所不及故別而歸之聖人。程子、朱子見於生知安行者罕睹謂氣質不得概之曰善荀、揚之見固如是也。特以如此則悖於孟子故截氣質為一性言君子不謂之性截理義為一性別而歸之天以附合孟子。其歸之天不歸之聖人者以理為人與我。是理者我之本無也以理為天與我庶幾湊泊附著可融為一。是借天為說聞者不復疑於【頁】本無遂信天與之得為本有耳。彼荀子見學之不可以已非本無何待於學而程子、朱子亦見學之不可以已其本有者何以又待於學故謂「為氣質所污壞」以便於言本有者之轉而如本無也。於是性之名移而加之理而氣化生人生物適以病性。性譬水之清因地而污濁【程子云「有流而至海終無所污此何煩人力之為也有流而未遠固已漸濁有出而甚遠方有所濁。有濁之多者有濁之少者清濁雖不同然不可以濁者不為水也。如此則人不可以不加澄治之功。故用力敏勇則疾清用力緩怠則遲清。及其清也則卻止是元初水也亦不是將清來換卻濁亦不是取出濁來罝在一隅也。水之清則性善之謂也。」】【頁】不過從老、莊、釋氏所謂真宰真空者之受形以後昏昧於欲而改變其說。特彼以真宰真空為我形體為非我此仍以氣質為我難言性為非我則惟歸之天與我而後可謂之我有亦惟歸之天與我而後可為完全自足之物斷之為善惟使之截然別於我而後雖天與我【全書頁】完全自足可以咎我之壞之而待學以復之以水之清喻性以受污而濁喻性墮於形氣中污壞以澄之而清喻學。水靜則能清老、莊、釋氏之主於無欲主於靜寂是也。【頁】因改變其說為主敬為存理依然釋氏教人認本來面目教人常惺惺之法。若夫古賢聖之由博學、審問、慎思、明辨、篤行以擴而充之者豈徒澄清已哉程子、朱子於老、莊、釋氏既入其室操其矛矣然改變其言以為六經、孔、孟如是按諸荀子差近之而非六經、孔、孟也。
---
【頁】問孟子曰「口之於味也目之於色也耳之於聲也鼻之於臭也匹肢之於安佚也性也有命焉君子不謂性也仁之於父子也義之於君臣也禮之於賓主也智之於賢者也聖人之於天道也命也有性焉君子不謂命也。」宋儒以氣質之性非性其說本此。張子云「形而後有氣質之性善反之則天地之性存焉。故氣質之性君子有弗性者焉。」程子云「論性不論氣不備論氣不論性不明。」在程、朱以理當孟子之所謂善者而譏【頁】其未備。【朱子云「孟子說性善是論性不論氣。荀、揚而下是論氣不論性。孟子終是未備所以不能杜絕荀、揚之口。然不備但少欠耳不明則大害矣。」】然於聲色、臭味、安佚之為性不能謂其非指氣質則以為據世之人云爾【朱子云「世之人以前五者為性以後五者為命。」】於性相近之言不能謂其非指氣質是世之人同於孔子而孟子別為異說也。朱子答門人云「氣質之說起於張、程。韓退之原性中說『三品』但不曾分明誽是氣質之性耳孟子謂【頁】性善但說得本原處下面不曾說【全書頁】得氣質之性所以亦費分疏諸子說性惡與善惡混使張、程之說早出則許多說話自不用紛爭。」是又以荀、揚、韓同於孔子。至告子亦屢援性相近以證其生之謂性之說將使告子分明說是氣質之性孟子不得而辯之矣孔子亦未云氣質之性豈猶夫告子猶夫荀、揚之論氣不論性不明歟程子深訾荀、揚不識性【程子云「荀子極偏駁止一句性惡大本已失揚子雖少過然亦不識性便說甚道。」】以自伸其謂性即理之異【頁】於荀、揚。獨性相近一言見論語程子雖曰「理無不善何相近之有」而不敢以與荀、揚同譏荀非孔子之言將譏其人不識性矣。今以孟子與孔子同程、朱與荀、揚同孔、孟皆指氣稟氣質而人之氣稟氣質異於禽獸心能開通行之不失即謂之理義程、朱以理為如有物焉實雜乎老、莊、釋氏之言。然則程、朱之學殆出老、釋而入荀、揚其所謂性非孔、孟之所謂性其所謂氣質之性乃荀、揚之所謂性歟
---
【頁】曰然。人之血氣心知原於天地之化者也。有血氣刞所資以養其血氣者聲、色、臭、味是也。有心知則知有父子有昆弟有夫婦而不止於一家之親也於是又知有君臣有朋友五者之倫相親相治則隨感而應為喜、怒、哀、樂。合聲、色、臭、味之欲喜、怒、哀、樂之情而人道備。「欲」根於血氣故曰性也而有所限而不可踰則命之謂也。仁義禮智之懿不能盡人如一者限於生初所謂命也而皆可以擴而充之則人之性也。謂猶【全書頁】云「藉口於性」耳君子不藉口【頁】於性以逞其欲不藉口於命之限之而不盡其材。後儒未詳審文義失孟子立言之指。不謂性非不謂之性不謂命非不謂之命。由此言之孟子之所謂性即口之於味、目之於色、耳之於聲、鼻之於臭、四肢於安佚之為性所謂人無有不善即能知其限而不踰之為善即血氣心知能底於無失之為善所謂仁義禮智即以名其血氣心知所謂原於天地之化者之能協於天地之德也。此荀、揚之所未達而老、莊、告子、釋氏昧焉而妄為穿鑿者也。校注神識佛教用語。即不生不滅的精衶。可據十三經注疏本孟子刪。中華本注「『謂』下疑脫『性』字。」【全書頁】【頁】孟子字義疏證卷下才三條才者人與百物各如其性以為形質而知能遂區以別焉盂子所謂「天之降才」是也。氣化生人生物據其限於所分而言謂之命據其為人物之本始而言謂之性據其體質而言謂之才。由成性各殊故才質亦殊。才質者性之所呈也舍才質安睹所謂性哉以人物譬之器才則其器之質也分於陰陽五行而成性各殊則才質因之而殊。猶金錫之在冶冶金似為器則其器金也冶錫以為器則其器錫也品物之不同如是矣。【頁】從而察之金錫之精良與否其器之為質一如乎所冶之金錫一類之中又復不同如是矣。為金為錫及其金錫之精良與否性之喻也其分於五金之中而器之所以為器即於是乎限命之喻也就器而別之孰金孰錫孰精良與孰否才之喻也。故才之美惡於性無所增亦無所損。夫金錫之為器一成而不變者也人又進乎是。自聖人而下其等差凡幾或疑人之才非盡精良矣而不然也。猶金之五品而黃金為貴雖其不美者莫與之比貴也況乎人【全書頁】皆可以為賢為聖也後儒以不善歸氣稟孟子所謂性【頁】所謂才皆言乎氣稟而已矣。其稟受之全則性也其體質之全則才也。稟受之全無可據以為言如桃杏之性全於核中之白形色臭味無一弗具而無可見及萌芽甲坼根榦枝葉桃與杏各殊由是為華為實形色臭味無不區以別者雖性則然皆據才見之耳。成是性斯為是才。別而言之曰命曰性曰才合而言之是謂天性。故孟子曰「形色天性也惟聖人然後可以踐形。」人物成性不同故形色各殊。人之形官器利用大遠乎物然而於人之道不能無失是不踐此形也猶言之【頁】而行不逮是不踐此言也。踐形之與盡性盡其才其義一也。
---
【頁】問孟子答公都子曰「乃若其情則可以為善矣乃所謂善也。若夫為不善非才之罪也。」朱子云「情者性之動也。」又云「側隱、羞惡、辭讓、是非情也仁義禮智性也。心統性情者也因其情之發而性之本然可得而見。」夫公都子問性列三說之與孟子言性善異者乃舍性而論情偏舉善之端為證。彼荀子之言性惡也曰「今人之性生而有好利焉順是故爭奪生而辭讓亡焉生而有疾惡焉順是故殘賊生而忠信亡焉生而有耳目之欲【頁】有好聲色焉順是故淫亂生而禮義文理亡焉。然則從人之性順人之情必出於爭奪合於犯分亂理而歸於暴。故必將有師法之化禮義之導然後出於辭讓合於文理而歸於治。用此觀之然則人之性惡明矣。」是荀子證性惡所舉者亦情也安見孟子之【全書頁】得而荀子之失歟
---
曰人生而後有欲有情有知三者血氣心知之自然也。給於欲者聲色臭味也而因有愛畏發乎情者喜怒哀樂也而因有慘舒辨於知者美醜是非也而因有好惡。聲色臭味之欲資以養其生喜【頁】怒哀樂之情感而接於物美醜是非之知極而通於天地鬼神。聲色臭味之愛畏以分五行生克為之也喜怒哀樂之慘舒以分時遇順逆為之也美醜是非之好惡以分志慮從違為之也是皆成性然也。有是身故有聲色臭味之欲有是身而君臣、父子、夫婦、昆弟、朋友之倫具故有喜怒哀樂之情。惟有欲有情而又有知然後欲得遂也情得達也。天下之事使欲之得遂情之得達斯已矣。惟人之知小之能盡美醜之極致大之能盡【頁】是非之極致。然後遂己之欲者廣之能遂人之欲達己之情者廣之能達人之情。道德之盛使人之欲無不遂人之情無不達斯已矣。欲之失為私私則貪邪隨之矣情之失為偏偏則乖戾隨之矣知之失為蔽蔽則差謬隨之矣。不私則其欲皆仁也皆禮義也不偏則其情必和易而平恕也不蔽則其知乃所謂聰明聖智也。孟子舉惻隱、羞惡、辭讓、是非之心謂之心不謂之情。首云「乃若其情」非性情之情也。孟子不又云乎「人見其禽獸也而以為未嘗有才焉【頁】是豈人之情也哉」情猶素也實也。孟子於性本以為善而此云「則可以為善矣」。可之為言因性有等差而斷其善則未見不【全書頁】可也。下云于「乃所謂善也」對上「今曰性善」之文繼之云「若夫為不善非才之罪也」。為猶成也卒之成為不善者陷溺其心放其良心至於梏亡之盡違禽獸不遠者也言才則性見言性則才見才於性無所增損故也。人之性善故才亦美其往往不美未有非陷溺其心使然故曰「非天之降才爾殊」。【頁】才可以始美而終於不美由才失其才也不可謂性始善而終於不善。性以本始言才以體質言也。體質戕壞究非體質之罪又安可咎其本始哉倘如宋儒言「性即理」言「人生以後此理已墮在形氣之中一不全是性之本體矣。以孟子言性於陷搦桔亡之後人見其不善猶曰「非才之罪」者宋儒於「天之降才」即罪才也。
---
【頁】問天下古今之人其才各有所近。大致近於純者慈惠忠信謹原〔厚〕和平見善則從而恥不善近於清者明達廣大不惑於疑似不滯於習聞其取善去不善亦易。此或不能相兼皆才之美者也。才雖美猶往往不能無偏私。周子言性云「剛善為義為直為斷為嚴毅為榦固惡為猛為隘為強梁。柔善為慈為順為巽惡為懦弱為無斷為邪佞。」而以「聖人然後協於中」此亦就才見之而明舉其惡。程子云【頁】「性無不善而有不善者才也。性即理理則自堯、舜至於塗人一也。才稟於氣氣有清濁稟其清者為賢稟其濁者為愚。」此以不善歸才而分性與才為二本。朱子謂其密於孟子【朱子云【全書頁】「程子此說才字與孟子本文小異。蓋盂子專指其發於性者言之故以為才無不善程子專指其稟於氣者言之則人之才固有昏明強弱之不同矣。二說雖殊各有所當然以事理考之程子為密。」】猶之譏孟子「論性不論氣不備」皆足證宋儒雖尊孟子而實相與齟齬。然如周子所謂惡者豈非才之罪歟
---
【頁】曰此偏私之害不可以罪才尤不可以言性。「孟子道性善」成是性斯為是才性善則才亦美然非無偏私之為善為美也。人之初生不食則死人之幼稚不學則愚食以養其生充之使長學以養其良充之至於賢人聖人其故一也。才雖美譬之良玉、成器而賈之氣澤日親久能發其光可寶加乎其前矣剝之蝕之委棄不惜久且傷壞無色可賈減乎其前矣。又譬之人物之生皆不病也其後百病【頁】交侵若生而善病者。或感於外而病或受損於內身之陰陽五氣勝負而病指其病則皆發乎其體而曰天與以多病之體不可也。如周子所稱猛隘、強梁、懦弱、無斷、邪佞是摘其才之病也才雖美失其養則然。孟子豈未言其故哉因於失養不可以是言人之才也。夫言才猶不可況以是言性乎【頁】道四條人道人倫日用身之所行皆是也。在天地則氣化流行生生不息是謂道在人物則凡生生所有事亦如氣化之不可已是謂道。易曰「一陰一陽之謂道。繼之者善也【全書頁】成之者性也。」言由天道以有人物也。大戴禮記曰「分於道謂之命形於一謂之性。」言人物分於天道是以不齊也。中庸曰「天命之謂性率性之謂道。」言日用事為皆由性起無非本於天道然也。中庸又曰【頁】「君臣也父子也夫婦也昆弟也朋友之交也五者天下之達道也。言身之所行舉凡日用事為其大經不出乎五者也。孟子稱「契為司徒教以人倫父子有親君臣有義夫婦有別長幼有序朋友有信」此即中庸所言「修道之謂教」也。曰性曰道指其實體實事之名曰仁曰禮曰義稱其純粹中正之名。人道本於性而性原於天道。天地之氣化流行不已生生不息。然而生於陸者入水而死生於水者離水而死生於南者習於溫而不耐寒生於北者習於寒而不耐溫此資之以為養者彼受之以害生。【頁】「天地之大德曰生」物之不以生而以殺者豈天地之失德哉故語道於天地舉其實體實事而道自見「一陰一陽之謂道」「立天之道曰陰與陽立地之道曰柔與剛」是也。人之心知有朋閶當其明則不失當其閶則有差謬之失。故語道於人人倫日用咸道之實事「率性之謂道」「修身以道」「天下之達道五」是也。此所謂道不可不修者也「修道以仁」【頁】及「聖人修之以為教」是也。其純粹中正則所謂「立人之道曰仁與義」所謂「中節之為達道」是也。中節之為達道純粹中正推之天下而準也君臣、父子、夫婦、昆弟、朋友之交五者為達道但舉實事而已。智仁勇以行之而後純粹中正。然而即【全書頁】謂之達道者達諸天下而不可廢也。易言天道而下及人物不徒曰「成之者性」而先曰「繼之者善」繼謂人物於天地其善固繼承不隔者也善者稱其純粹中正之名性者指其實【頁】體實事之名。一事之善則一事合於天成性雖殊而其善也則一善其必然也性其自然也歸於必然適完其自然此之謂自然之極致天地人物之道於是乎盡。在天道不分言而在人物分言之始明。易又曰「仁者見之謂之仁智者見之謂之智百姓日用而不知故君子之道鮮矣。」言限於成性而後不能盡斯道者眾也。
---
【頁】問宋儒於命、於性、於道皆以理當之故云「道者日用事物當行之理」。既為當行之理則於修道不可通故云「修品節之也」而於「修身以道修道以仁」兩修字不得有異但云「能仁其身」而不置解。於「達道五」舉孟子所稱「教以人倫」者實之其失中庸之本指甚明。中庸又言【頁】「道也者不可須臾離也」朱子以此為存理之說「不使離於須臾之頃」。王文成于「養德養身止是一事。果能戒慎不睹恐懼不聞而專志於是則神住氣住精住而仙家所謂『長生久視』之說亦在其中矣。」又云「佛氏之『常惺惺』亦是『常存他本來面目』耳。」程子、朱子皆求之於釋氏有年如王文成之言乃其初所從事後轉其說以「常存本來面目」者為「常存天理」故於「常惺惺」之云無所改反以「戒慎恐懼」四字為失之重。【朱子云「心既常惺惺而以規矩繩檢之此內外相養之道也。」又云「著『或慎恐懼』四字已是壓得重【全書頁】了要之止略綽提撕今自省覺便是。」】然則【頁】中庸言「道不可離」者其解可得聞歟
---
曰出於身者無非道也故曰「不可須臾離可離非道」「可」如「體物而不可遺」之可。凡有所接於目而睹人亦知戒慎其儀容也有所接於耳而聞人亦知恐懼夫愆失也。無接於目接於耳之時或惰慢矣惰慢之身即不得謂之非失道。道者居處、飲食、言動自身而周於身之所親無不該焉也故曰「修身以道」道之責諸身往往易致差謬【頁】故又曰「修道以仁」。此由修身而推言修道之方故舉仁義禮以為之準則下言達道而歸責行之之人故舉智、仁、勇以見其能行。「修道以仁」因及義因又及禮而不言智非遺智也明乎禮義即智也。「智仁勇三者天下之達德」而不言義禮非遺義遺禮也智所以知義所以知禮也。仁義禮者道於是乎盡也智仁勇者所以能盡道也。故仁義禮無等差而智仁勇存乎其人有「生知安行」、【頁】「學知利行」、「困知勉行」之殊。古賢聖之所謂道人倫日用而已矣於是而求其無失則仁義禮之名因之而生。非仁義禮有加於道也於人倫日用行之無失如是之謂仁如是之謂義如是之謂禮而已矣。宋儒合仁義禮而統謂之理視之「如有物焉得於天而具於心」因以此為「形而上」為「沖漠無朕」以人倫日用為「形而下」為「萬象紛羅」。蓋由老、莊、釋氏之舍人倫日用而別有所貴〔謂〕道遂轉之以言夫理。在天地則以陰陽不得謂之道在人物【頁】則以氣稟不得謂之性以人倫日用之事不得謂【全書頁】之道。六經、孔、孟之言無與之合者也。
---
【頁】問中庸曰「道之不行也我知之矣智者過之愚者不及也道之不明也我知之矣賢者過之不肖者不及也。」朱子於「智者」云「知之過以道為不足行」「賢者」云「行之過以道為不足知」。既謂之道矣以為不足行不足知必無其人。彼智者之所知賢者之所行又何指乎中庸以道之不行屬智愚不屬賢不肖以道之不明屬賢不肖不屬智愚其意安在
---
曰智者自負其不惑也往往行之多謬愚者之心惑閶宜乎動輒【頁】愆失。賢者自信其出於正不出於邪往往執而鮮通不肖者陷溺其心雖睹夫事之宜而長惡遂非與不知等。然智愚賢不肖豈能越人倫日用之外者哉故曰「人莫不飲食也鮮能知味也。」飲食喻人倫日用知味喻行之無失使舍人倫日用以為道是求知味於飲食之外矣。就人倫日用舉凡出於身者求其不易之則斯仁至義盡而合於天。人倫日用其物也曰仁曰義曰禮其則也。專以人倫日用舉凡出於身者謂之道故曰「修身以道修道以仁」【頁】分物與則言之也中節之為達道中庸之為道合物與則言也。
---
【頁】問顏棩喟然歎曰「仰之彌高鑽之彌堅瞻之在前忽焉在後。」公孫丑曰「道則高矣美矣宜若登天然似不可及也何不使彼為可幾及而日孳孳也」今謂人倫日用舉【全書頁】凡出於身者謂之道但就此求之得其不易之則可矣何以茫然無據又若是歟
---
曰孟子言「夫道若大路然豈難知哉」謂人人由之。如為君而行君之事為臣而行臣之事為父為子而行父之事行子之事皆所謂道也。【頁】君不止於仁則君道夫臣不止於敬則臣道失父不止於慈則父道失子不止於孝則子道失然則盡君道、臣道、父道、子道非智仁勇不能也。質言之曰「達道」曰「達德」精言之則全乎智仁勇者其盡君道、臣道、父道、子道舉其事而亦不過謂之道。故中庸曰「大哉聖人之道洋洋乎發育萬物峻極於天優優大哉禮儀三百威儀三千待其人而後行。」極言乎道之大如是豈出人倫日用之外哉以至道歸之至德之人豈下學所易窺測哉今以學於聖人者視聖人之語言行事猶學奕於奕秋者莫能【頁】測奕秋之巧也莫能遽幾及之也。顏子之言又曰「夫子循循然善誘人博我以文約我以禮。」中庸詳舉其目曰博學、審問、慎思、明辨、篤行而終之曰「果能此道矣雖愚必明雖柔必強。」蓋循此道以至乎聖人之道實循此道以日增其智日增其仁日增其勇也將使智仁勇齊乎聖人。其日增也有難有易譬之學一技一能其始日異而月不同久之人不見其進矣又久之己亦覺不復能進矣人雖以國工許之而自知未至也。顏子所以言「欲罷不能既竭吾才如有所立【頁】卓爾雖欲從之末由也已」此顏子之所至也。【頁】【全書頁】仁羲禮智二條仁者生生之德也「民之質矣日用飲食」無非人道所以生生者。一人遂其生推之而與天下共遂其生仁也。言仁可以賅義使親愛長養不協於正大之情則義有未盡亦即為仁有未至。言仁可以賅禮使無親疏上下之辨則禮失而仁亦未為得。且言義可以賅禮言禮可以賅義先王之以禮教無非正大之情君子之精義也斷乎親疏上下不爽幾微。而舉義舉禮可以賅仁【頁】又無疑也。舉仁義禮可以賅智智者知此者也。易曰「立人之道曰仁與義。」而中庸曰「仁者人也親親為大義者宜也尊賢為大親親之殺尊賢之等禮所生也。」益之以禮所以為仁至義盡也。語德之盛者全乎智仁而已矣而中庸曰「智仁勇三者天下之達德也。」益之以勇蓋德之所以成也。就人倫日用究其精微之極致曰仁曰義曰禮合三者以斷天下之事如權衡之於輕重於仁【頁】無憾於禮義不愆而道盡矣。若夫德性之存乎其人則曰智曰仁曰勇三者才質之美也因才質而進之以學皆可至於聖人。自人道溯之天道自人之德性溯之天德則氣化流行生生不息仁也。由其生生有自然之條理觀於條理之秩然有序可以知禮矣觀於條理之截然不可亂可以知義矣。在天為氣化之生生在人為其生生之心是乃仁之為德也在天為【全書頁】氣化推行之條理在人為其心知之通乎條理而不紊是乃智之為德也。惟條理是以生生條理苟失則生生之道絕。凡仁義對文及智仁對文皆兼生生、條理而言之者也。
---
【頁】問論語言「主忠信」言「禮與其奢也寧儉喪與其易也寧戚」子夏聞「繪事後素」而曰「禮後乎」朱子云「禮以忠信為質」引記稱「忠信之人可以學禮」證之老氏直言「禮者忠信之薄而亂之首」指歸幾於相似。然論語又曰「十室之邑必有忠信如丘者焉不如丘之好學也。」【頁】曰「克己復禮為仁。」中庸於禮以「知天」言之。孟子曰「動容周旋中禮盛德之至也。」重學重禮如是忠信又不足言何也
---
曰禮者天地之條理也言乎條理之極非知天不足以盡之。即儀文度數亦聖人見於天地之條理定之以為天下萬世法。禮之設所以治天下之情或裁其過或勉其不及俾知天地之中而已矣。至於人情之漓猶飾於貌非因飾貌而情漓也其人情漸漓而徒以飾【頁】貌為禮也非惡其飾貌惡其情漓耳。禮以治其儉陋使化於文喪以治其哀戚使遠於直情而徑行。情漓者馳騖於奢與易不若儉戚之於禮雖不足猶近乎制禮所起也故以答林放問禮之本。「忠信之人可以學禮」言質美者進之於禮無飾貌情漓之弊忠信乃其人之質美猶曰「茍非其人道不虛行」也。至若老氏因俗失而欲併禮去之意在還淳反樸究之不能必天下盡歸淳僕其生而淳樸者直情徑行流於惡薄者肆行無忌【頁】是同人於禽【全書頁】獸率天下而亂者也。君子行禮其為忠信之人固不待言而不知禮則事事爽其條理不足以為君子。林放問「禮之本」子夏言「禮後」皆重禮而非輕禮也。詩言「素以為絢」「素」以喻其人之靬騠鰨上云「巧笑情」、「美目盼」者其美乃益彰是之謂「絢」喻意深遠故子夏疑之。「繪事後素」者鄭康成云「凡繪畫先布眾色然後以素分布其間以【頁】成文。」【何平叔景褔殿賦所謂「班間布白疏密有章」蓋古人晝繪定法。】其注考工記「凡晝繢之事後素功」云「素白采也後布之為其易漬污也。」是素功後施始五采成章爛然貌既美而又靬騠鰨乃為誠美「素以為絢」之喻昭然矣。子夏觸於此言不特於詩無疑而更知凡美質皆宜進之以禮斯君子所貴。若謂子夏後禮而先忠信則見於禮亦如老氏之僅僅指飾貌情漓者所為與林放以飾貌情漓為俗失者【頁】意指懸殊孔子安得許之忠信由於質美聖賢論行固以忠信為重然如其質而見之行事苟學不足則失在知而行因之謬雖其心無弗忠弗信而害道多矣。行之差謬不能知之徒自期於心無愧者其人忠信而不好學往往出於此此可以見學與禮之重矣。【頁】誠二條誠實也。據中庸言之所實者智仁勇也實之者仁也義也禮也。由血氣心知而【全書頁】語於智仁勇非血氣心知之外別有智有仁有勇以予之也。就人倫日用而語於仁語於禮義舍人倫日用無所謂仁所謂義所謂禮也。血氣心知者分於陰陽五行而成性者也故曰「天命之謂性」人倫日用皆血氣心知所有事故曰「率性之謂道。」【頁】全乎智仁勇者其於人倫日用行之而天下睹其仁睹其禮義善無以加焉「自誠明」者也學以講明人倫日用務求盡夫仁盡失禮義則其智仁勇所至。將日增益以於聖人之德之盛「自明誠」者也。質言之曰人倫日用精言之曰仁曰義曰禮。所謂「明善」明此者也所謂「誠身」誠此者也。質言之曰血氣心知精言之曰智曰仁曰勇。所謂「致曲」【頁】致此者也所謂「有誠」有此者也。言乎其盡道莫大於仁而兼及義兼及禮言乎其能盡道莫大於智而兼及仁兼及勇。是故善之端不可勝數舉仁義禮三者而善備矣德性之美不可勝數舉智仁勇三者而德備矣。曰善曰德盡其實之謂誠。
---
【頁】問中庸言「或生而知之或學而知之或出而知之或安而行之或利而行之或勉強而行之。」朱子云「所知所行謂達道也。」今據上文云「君臣也父子也」之屬但舉其事即稱之曰「達道」以智仁勇行之而後為君盡君道為臣盡臣道然則所謂知之行之宜承智仁勇之能盡道而言。中庸既「云所以行之者三」又云「所以行之者一也」【頁】程子、朱子以「誠」當其所謂「一」下云「凡為天下國家有九經所以行之者一也」朱子亦謂「不誠【全書頁】則皆為虛文」。在中庸前後皆言誠矣此何以不言「所以行之者誠也」
---
曰智也者言乎其不蔽也仁也者言乎其不私也勇也者言乎其自強也非不蔽不私加以自強不可語於智仁勇。既以智仁勇行之即誠也。使智仁勇不得為誠則是不智不仁不勇又安得曰智仁勇下云「齊明盛服非禮不動所以修身去讒遠色賤貨而貴德所以勸賢」【頁】既若此亦即誠也。使「齊明盛服非禮不動」為虛文則是未嘗「齊明盛服非禮不動」也「去讒遠色賤貨而貴德」為虛文則是未嘗「去讒」未嘗「遠色」未嘗賤貨貴德」也又安得言之其皆曰「所以行之者一也」言人之才質不齊而行達道之必以智仁勇修身之必以齊明盛服非禮不動勸賢之必以去讒遠色賤貨而貴德則無不同也。孟子答公孫丑曰「大匠不為拙工改廢繩墨羿不為拙射變其彀率」【頁】言不因巧拙而有二法也告滕世子曰「夫道一而已矣」言不因人之聖智不若堯、舜、文王而有二道也。蓋才質不齊有生知安行有學知利行且有困知及勉強行。其生知安行者足乎智足乎仁足乎勇者也其學知利行者知〔智〕仁勇之少遜焉者也困知勉強行者智仁勇不足者也。中庸又曰「及其知之一也」「及其成功一也」則智仁勇可自少而加多以至乎其極道責於身舍是三者無以行之矣。【頁】【全書頁】權五條權所以別輕重也。凡此重彼輕千古不易者常也常則顯然共見其千古不易之重輕而重者於是乎輕輕者於是乎重變也變則非智之盡能辨察事情而準不足以知之。論語曰「可與共學未可與適道可與適道未可與立可與立未可與權。」蓋同一所學之事試問何為而學其志有去道甚遠者矣求祿利聲名者是也故「未可與適道」道責於身不使差謬而觀其守道能不見奪者寡矣故「未可與立」【頁】雖守道卓然知常而不知變由精義未深所以增益其心知之明使全乎聖智者未之盡也故「未可與權。」孟子之闢楊墨也曰「楊、墨之道不息孔子之道不著是邪說誣民充塞仁義也仁義充塞則率獸食人人將相食。今人讀其書孰知所謂「率獸食人人將相食」者安在哉孟子又曰「楊子取為我拔一毛而利天下不為也墨子兼愛摩頂放踵利天下為之子莫執中執中為近之執中無權猶執一也。所惡執一者為其賊道也舉一而廢百也。」今人讀其書孰知「無權」之故「舉一而廢百」之為害至鉅哉孟子道性善【頁】於告子言「以人性為仁義」則曰「率天下之人而禍仁義」今人讀其書又孰知性之不可不明「戕賊人以為仁義」之禍何如哉老聃、莊周「無欲」之說及後之釋氏所謂「空寂」能脫然不以形體之養與有形之生【全書頁】死累其小而獨私其所渭「長生久視」所謂「不生不滅」者於人物一視而同用其慈蓋合楊、墨之說以為說。由其自私雖拔一毛可以利天下不為由其外形體溥慈愛雖摩頂放踵以利天下為之。宋儒程子、朱子易老、莊、釋氏之所私者【頁】而貴理易彼之外形體者而咎氣質其所謂理依然「如有物焉宅於心」。於是辨乎理欲之分謂「不出於理則出於欲不出於欲則出於理」雖視人之饑寒號呼男女哀怨以至垂死冀生無非人欲空指一絕情欲之感者為天理之本然存之於心。及其應事幸而偶中非曲體事情求如此以安之也不幸而事情未明執其意見方自信天理非人欲而小之一人受其禍大之天下國家受其禍徒以不出於欲遂莫之或寤也。凡以為「理宅於心」「不出於欲則出於理」者未有【頁】不以意見為理而禍天下者也。人之患有私有蔽私出於情欲蔽出於心知。無私仁也不蔽智也非絕情欲以為仁去心知以為智也。是故聖賢之道無私而非無欲老、莊、釋氏無欲而非無私彼以無欲成其自私者也此以無私通天下之情遂天下之欲者也。凡異說皆主於無欲不求無蔽重行不先重知。人見其篤行也無欲也故莫不尊信之。聖賢之學由博學、審問、慎思、明辨而後篤行則行者行其人倫日用之不蔽者也非如彼之舍人倫日用【頁】以無欲為能篤行也。人倫日用聖人以通天下之情遂天下之欲權之而分理不爽是謂理。宋儒乃曰「人欲所蔽」故不出於欲則自信無蔽。古今不乏嚴氣正性、疾惡【全書頁】如讎之人是其所是非其所非執顯然共見之重輕實不知有時權之而重者於是乎輕輕者於是乎重。其是非輕重一誤天下受其禍而不可救。豈人欲蔽之也哉自信之理非理也。然則孟子言「執中無權」至後儒又增一「執理無權」者矣。
---
【頁】問宋儒亦知就事物求理也特因先人於釋氏轉其所指為神識者以指理故視理「如有物焉」不徒曰「事物之理」而曰「理散在事物」。事物之理必就事物剖析至微而後理得理散在事物於是冥心求理謂「一本萬殊」謂「放之則彌六合卷之則退藏於密」實從釋氏所云「偏見俱該法界收攝在一微塵」者比類得之。既冥心求理以為得其體之一矣故自信無欲則【頁】謂之理雖意見之偏亦曰「出於理不出於欲」。徒以理為「如有物焉」則不以為一理而不可而事必有理隨事不同故又言「心具眾理應萬事」心具之而出之非意見固無可以當此者耳。況眾理畢具於心則一事之來心出一理應之易一事焉又必易一理應之至百千萬億莫知紀極。心既畢具宜可指數其為一為不勝指數必又有說故云「理一分殊」。然則論語兩言「以一貫之」朱子於語曾子者釋之云「聖人之心渾然一理而泛應曲當用各不同曾子於其用處蓋已隨事精察而力行之【頁】但未知其體之一耳。」此解亦必失之。二章之本義可得聞歟
---
曰「一以貫之」非言「以一貫之」也。道有下學上達之殊致學有識其跡與精於道之【全書頁】異趨「吾道一以貫之」言上達之道即下學之道也「予一以貫之」不曰「予學」蒙上省文言精於道則心之所通不假於紛然識其跡也。中庸曰「中〔忠〕恕違道不遠。」孟子曰「強恕而行求仁莫近焉。」蓋人能出於己者必忠施於人者以恕【頁】行事如此雖有差失亦少矣。凡未至乎聖人未可語於仁未能無憾於禮義如其才質所及心知所明謂之忠恕可也。聖人仁且智其見之行事無非仁無非禮義忠恕不足以名之然而非有他也忠恕至斯而極也。故曾子曰「夫子之道忠恕而已矣」。【「而已矣」者不足之辟亦無更端之辭。】下學而上達然後能言此。論語曰「多聞闕疑慎言其餘多見闕殆慎行其餘。」又曰「多聞擇其善者而從之多見而識之知之次也。」【頁】又曰「我非生而知之者好古敏以求之者也。」是不廢多學而識矣。然聞見不可不廣而務在能明於心。一事豁然使無餘蘊更一事而亦如是久之心知之明進於聖智雖未學之事豈足以窮其智哉易曰「精義入神以致用也。」又曰「智周乎萬物而道濟天下故不過。」孟子曰「君子深造之以道欲其自得之也自得之則居之安居之安則資之深資之深則取之左右逢其源。」凡此皆精於道之謂也。心精於道全乎聖智自無弗貫通非多學而識所能盡苟徒識其跡將日逐於多適見不足。【頁】易又曰「天下同歸而殊塗一致而百慮天下何思何慮」「同歸」如歸於仁至義盡是也「殊塗」如事情之各區以別是也「一致」如心知之明盡乎聖智是【全書頁】也「百慮」如因物而通其則是也。孟子曰「博學而詳說之將以反說約也。」「約」謂得其至當又曰「守約而施博者善道也君子之守修其身而天下平。」約謂修其身。六經、孔、孟之書語行之約務在修身而已語知之約致其心之明而已未有空指一而使人知之求之者。致【頁】其心之明自能權度事情無幾微差失又焉用知一求一哉
---
【頁】問論語言「克己復禮為仁」朱子釋之云「己謂身之私欲禮者天理之節文。」又云「心之全德莫非天理而亦不能不壞於人欲。」蓋與其所謂「人生以後此理墮在形氣中」者互相發明。老、莊、釋氏無欲而非無私聖賢之道無私而非無欲謂之「私欲」則聖賢固無之。然如顏子之賢不可謂其不能勝私欲矣豈顏子猶壞於私徒邪況下文之言「為仁由己」【頁】何以知「克己」之「己」不與下同此章之外亦絕不聞「私欲」而稱之曰「己」者。朱子又云「為仁由己而非他人所能與。」在「語之而不惰」者豈容加此贅文以策勵之其失解審矣。然則此章之解可得聞歟
---
曰克己復禮之為仁以「己」對「天下」言也。禮者至當不易之則故曰「動容周旋中禮盛德之至也。」凡意見少偏德性未純皆己與天下阻隔之端能克己以還其至當不易之則斯不隔於天下故曰【頁】「一日克己復禮天下歸仁焉」。然又非取決於天下乃斷之為仁也斷之為仁實取決於己不取決於人故曰「為仁由己而由人乎哉」。自非聖人未【全書頁】易語於意見不偏德性純粹至意見不偏德性純粹動皆中禮矣。就一身舉之有視有聽有言有動四者勿使爽失於禮與「動容周旋中禮」分安、勉而已。聖人之言無非使人求其至當以見之行求其至當即先務於知也。凡去私不求去蔽重行不先重知非聖學也。孟子曰【頁】「執中無權猶執一也。」權所以別輕重謂心之明至於辨察事情而準故曰「權」學至是一以貫之矣意見之偏除矣。
---
【頁】問孟子闢楊、墨韓退之闢老、釋今子於宋以來儒書之言多辭而闢之何也
---
曰言之深入人心者其禍於人也大而莫之能覺也苟莫之能覺也吾不知民受其禍之所終極。彼楊、墨者當孟子之時以為聖人賢人者也老、釋者世以為聖人所不及者也論其人彼各行所知卓乎同於躬行君子是以天下尊而信之。而孟子、韓子不能已於與辨為其言入人心深禍於人大也。豈尋常一名一物之訛舛比哉【頁】孟子答公孫丑問「知言」曰「詖辭知其所蔽淫辭知其所陷邪辭知其所離遁辭知其所窮。生於其心害於其政發於其政害於其事。聖人復起必從吾言矣。」答公都子問「外人皆稱夫子好辯」曰「邪說者不得作。作於其心害於其事作於其事害於其政。聖人復起不易吾言矣。」孟子兩言「聖人復起」誠見夫詖辭邪說之深入人心必害於事害於政天下被其禍而莫之能覺也。使不然則楊、墨、告子其人彼各行所知固卓乎同於躬行君子天下尊而信之孟【全書頁】子胡以惡之哉楊朱哭衢途彼且悲求諸外者歧而又歧墨翟之歎染絲彼且悲人之受染失其【頁】本性。老、釋之學則皆貴於「抱一」貴於「無欲」宋以來儒者蓋以理之說〔說之〕。其辨乎理欲猶之執中無權舉凡飢寒愁怨飲食男女、常情隱曲之感則名之曰「人欲」故終其身見欲之難制其所謂「存理」空有理之名究不過絕情欲之感耳。何以能絕曰「主一無適」此即老氏之「抱一」「無欲」故周子以一為學聖之要且明中曰「一者無欲也」。天下必無舍生養之道而得存者凡事為皆有於欲【頁】無欲則無為矣有欲而後有為有為而歸於至當不可易之謂理無欲無為又焉有理老、莊、釋氏主於無欲無為故不言理聖人務在有欲有為之咸得理。是故君子亦無私而已矣不貴無欲。君子使欲出於正不出於邪不必無飢寒愁怨、飲食男女、常情隱曲之感於是讒說誣辭反得刻議君子而罪之此理欲之辨使君子無完行者為禍如是也。以無欲然後君子而小人之為小人也依然行其貪邪獨執此以為君子者謂「不出於理則出於欲不出於欲則出於理」其言理也「如有物焉得於天而具於心」【頁】於是未有不以意見為理之君子且自信不出於欲則曰「心無愧怍」夫古人所謂不愧不怍者豈此之謂乎不寤意見多偏之不可以理名而持之必堅意見所非則謂其人自絕於理此理欲之辨適成忍而殘殺之具為禍又如是也。夫堯、舜之憂四海困窮文王之視民如傷何一非為民謀其人欲之事惟順而導之使歸於【全書頁】善。今既截然分理欲為二治己以不出於欲為理治人亦必以不出於欲為理舉凡民【頁】之飢寒愁怨、飲食男女、常情隱曲之感咸視為人欲之甚輕者矣。輕其所輕乃「吾重天理也公義也」言雖美而用之治人則禍其人。至於下以欺偽應乎上則曰「人之不善」胡弗思聖人體民之情遂民之欲不待告以天理公義而人易免於罪戾者之有道也孟子於「民之放辟邪侈無不為以陷於罪」猶曰「是罔民也」又曰「救死而恐不贍奚暇治禮義」古之言理也就人之情欲求之使之無疵之為理今之言理也離人之情【頁】欲求之使之忍而不顧之為理。此理欲之辨適以窮天下之人盡轉移為欺偽之人為禍何可勝言也哉其所謂欲乃帝王之所盡心於民其所謂理非古聖賢之所謂理蓋雜乎老、釋之言以為言是以弊必至此也。然宋以來儒者皆力破老、釋不自知雜襲其言而一一傅合於經遂曰六經、孔、孟之言其惑人也易而破之也難數百年於玆矣。人心所知皆彼之言不復知其異於六經、孔、孟之言矣世又以躬行實踐之儒信焉不疑。夫楊、墨、老、釋皆躬行實踐【頁】勸善懲惡救人心贊治化天下尊而信之帝王因尊而信之者也。孟子、韓子闢之於前聞孟子、韓子之說人始知其與聖人異而究不知其所以異。至宋以來儒書之言人咸曰「是與聖人同也辨之是欲立異也。」此如嬰兒中路失其父母他人子之而為其父母既長不復能知他人之非其父母雖告以親父母而決為非也而怒其告者故曰「破之也難」。嗚呼使【全書頁】非害於事、害於政以禍人方將敬其為人而又何惡也惡之者為人心懼也。校注中華本於「以」字下注曰「疑脫『至』字。」中華本注曰「『乃』下疑脫『曰』字。」
