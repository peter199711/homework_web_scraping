穆天子传
---
穆天子傳
---
穆天子傳卷之一　晉郭璞註　明范欽訂飲天子山之上。戊寅天子北征乃絕漳水。庚辰至于觴天子于盤石之上天子乃奏廣樂載立不舍至于鈃山之下。癸未雨雪天子獵于鈃山之西阿於是得絕鈃山之隊北循虖沱之陽。乙酉天子北升于。天子北征于犬戎。大戎胡觴天子于當水之陽天子乃樂賜七萃之士戰。庚寅北風雨雪。天子以寒之故命王屬休。甲午天子西征乃絕隃之關。巳亥至于焉居禺知之平。辛丑天子西征至于人。河宗之子孫柏絮且逆天子于智之先豹皮十、良馬二六。天子使井利受之。癸酉天子舍于添澤乃西釣于河以觀智之。甲辰天子獵于滲澤於是得白狐玄貉焉以祭於河宗。丙午天子飲于河水之阿。天子屬六師之人于邦之南、滲澤之上。戊寅天子西征鶩行至于陽紆之山河伯無夷之所都居是惟河宗氏。河宗伯夭逆天子燕然之山勞用束帛加璧先白天子使父受之。癸丑天子大朝于燕之山、河水之阿乃命井利、梁固聿將六師。天子命吉日戊午天子大服冕禕帗帶、搢曶、夾佩、奉璧南面立于寒下。曾祝佐之官人陳牲全五具天子授河宗璧河宗伯夭受璧西向沉璧于河再拜稽首。祝沉牛馬豕羊。河宗命于皇天子。河伯號之帝曰「穆滿女當永致用事」南向再拜。河宗又號之帝曰「穆滿示女舂山之詔女昆侖舍四平泉七十乃至於崑崙之丘以觀舂山之賜語晦。」天子受命南向再拜。巳未天子大朝于黃之山。乃披圖視典用觀天子之器曰「天子之、玉果、璿珠、燭銀、黃金之膏。」天子之萬金百金士之五十金鹿人之十金。天子之弓射人步劍牛馬犀器千金。天子之馬走千里勝人猛獸。天子之狗走百里執虎豹。柏夭曰「征鳥使翼。」曰烏鳶、鸛雞飛八百里。名獸使足走千里狻猊野馬走五百里邛邛、距虛走百里麋二十里。曰「柏夭皆致河典。」乃乘渠黃之乘為天子先以極西土。乙丑天子西濟于河。爰有溫谷樂都河宗氏之所遊居。丙寅子屬官效器。乃命正公郊父受敕憲用伸八駿之乘以飲于枝之中、積石之南河。天子之駿赤驥、盜驪、白義、踰輪、山子、渠黃、華騮、綠耳。狗重工、徹止、雚猳、黃、南、來白。天子之御造父、三百、耿翛、芍及。曰「天子是與出入藪田獵釣弋。」天子曰「於乎予一人不盈于德而辨於樂後世亦追數吾過乎」七萃之士天子曰「後世所望無失天常農工既得男女衣食百姓富官人執事。故天有時民氏響。何謀於樂何意之忘與民共利以為常也。」天子嘉之賜以左佩玉華也。乃再拜頓首。
---
穆天子傳卷之二古文柏夭曰「封膜晝于河水之陽以為殷人主。」丁巳天子西南升之所主居。爰有大水碩艸。爰有野獸可以畋獵。戊午之人居慮獻酒百于天子。天子巳飲而行遂宿于昆侖之阿、赤水之陽。爰有鳥之山天子三日舍于鳥之山。吉日辛酉天子升于昆侖之丘以觀黃帝之宮而豐隆之葬以詔後世。癸亥天子具蠲齊牲全以禋昆侖之丘。甲子天子北征舍于珠澤以釣于流水。曰「珠澤之藪方三十里。」爰有雚葦、莞蒲、茅萯、蒹葽。乃獻白玉隻角之一三可以沐乃進食酒十姑劓九味中麋冑而滑。因獻食馬三百牛羊三千。天子昆侖以守黃帝之宮南司赤水而北守舂山之寶。天子乃之人吾黃金之環三五朱帶、貝飾三十工布之四。吾乃膜拜而受。天子又與之黃牛二六以三十人於昆侖丘。季夏丁卯天子北升于舂山之上以望四野。曰「舂山是唯天下之高山也。」孳木華畏雪天子於是取孳木華之實曰「舂山之澤清水出泉溫和無風飛鳥百獸之所飲食先王所謂縣圃。」天子於是得玉策枝斯之英。曰「舂山百獸之所聚也飛鳥之所棲也。」爰有獸食虎豹如麋而載骨盤始如小頭大鼻。爰有赤豹、白虎、熊羆、豺狼、野馬、野牛、山羊、野豕爰有白鳥、青鵰執太羊食豕鹿。曰天子五日觀于舂山之上。乃為銘跡於縣圃之上以詔後世。壬申天子西征。甲戌至于赤烏。赤烏之人其獻酒千斛于天子食馬九百羊牛三千穄麥百載天子使祭父受之。曰「赤烏氏先出自周宗大王亶父之始作西土封其元子吳太伯于東吳詔以金刃之刑賄用周室之璧。封丌璧臣長季綽于舂山之虱妻以元女詔以玉石之刑以為周室主。」天子乃賜赤烏之人其墨乘四黃金四十鎰貝帶五十珠三百裹。丌乃膜拜而受曰「山是唯天下之良山也寶玉之所在嘉榖生之草木碩美。」天子於是取嘉禾以歸樹于中國。曰「天子五日休于山之下。」乃奏廣樂。赤烏之人丌獻好女于天子女聽、女列為嬖人。曰「赤烏氏美人之地也寶玉之所在也。」巳卯天子北征趙行舍。庚辰濟于洋水。辛巳入于曹奴。之人戲觴天子于洋水之上乃獻食馬九百牛羊七千穄米百車天子使逄固受之。天子乃賜曹奴之人戲黃金之鹿銀貝帶四十珠四百裹戲乃膜拜而受。壬午天子北征東還。甲申至于黑水西膜之所謂鴻鷺。於是降雨七日天子留骨六師之屬。天子乃封長肱于黑水之西河是惟鴻鷺之上以為周室主是曰留國之邦。辛卯天子北征東還乃循黑水。癸巳至于群玉之山容氏之所守。曰「群玉田山知阿平無險四徹中繩先王之所謂策府寡草木而無鳥獸。」爰有木西膜之所謂。天子于是取玉三乘玉器服物于是載玉萬隻。天子四日休群玉之山乃命邢侯待攻玉者。孟秋丁酉天子北征之人潛時觴天子于羽陵之上乃獻良馬牛羊。天子以其邦之攻玉石也不受其牢。伯夭曰「氏檻之後也。」天子乃賜之黃金之罌三六朱三百裹潛時乃膜拜而受。戊戌天子西征。辛丑至于剞閭氏。天子乃命剞閭氏供食六師之人于山之下。壬寅天子登于山乃徹祭器于剞閭之人溫歸乃膜拜而受。天子已祭而行乃遂西征。丙午至于韓氏。爰有樂野溫和穄麥之所草犬馬牛羊之所昌寶玉之所。丁未天子大朝于平衍之中乃命六師之屬休。巳酉天子大饗正公諸侯王吏七萃之士于平衍之中。韓之人無鳧乃獻良馬百匹用牛三百良犬七千牛二百野馬三百牛羊二千穄麥三百車。天子乃賜之黃金銀罌四七貝帶五十珠三百裹變雕官無鳧上下乃膜拜而受。庚戌天子西征至于玄池。天子三日休于玄池之上乃奏廣樂三日而終是曰樂池。天子乃樹之竹是曰竹林。癸丑天子乃遂西征。丙辰至于苦山西膜之所謂茂苑。天子於是休獵於是食苦。丁巳天子西征。巳未宿于黃鼠之山西。乃遂西征。癸亥至于西王毋之邦。
---
穆天子傳卷之三古文吉日甲子天子賓于西王毋。乃執白圭玄璧以見西王毋好獻錦組百純組三百純西王毋再拜受之。乙丑天子觴西王毋于瑤池之上西王毋為天子謠曰「白雲在天山自出。道里悠遠山川間之。將子無死尚能復來。」天子答之曰「予歸東土和治諸夏。萬民平均吾顧見汝。比及三年將復而野。」天子遂驅升于弇山乃紀丌跡于弇山之石而樹之槐眉曰「西王毋之山」。西王毋之山還歸丌世民作憂以吟曰「比徂西土爰居其野虎豹為群於鵲與處嘉命不我惟帝天子大命而不可稱顧世民之恩流涕芔隕吹笙鼓簧中心翔翔世民之子唯天之望。」丁未天子飲于溫山。考鳥。巳酉天子飲于溽水之上。乃發憲令詔六師之人其羽。爰有藪水澤爰有陵衍平陸。碩鳥物羽六師之人畢至于曠原。曰天子三月舍于曠原。天子大饗正公諸侯王勒七萃之士于羽琌之上乃奏廣樂。六師之人翔畈于曠原得獲無彊鳥獸絕群。六師之人大畋九日乃駐于羽之。收皮效物債車受載。天子於是載羽百車。巳亥天子東歸六師起。庚子至于之山而休以待六師之人。庚辰天子東征。癸未至于戊之山智氏之所處智往天子于戊之山勞用白驂二疋野馬野牛四十守犬七十乃獻食馬四百牛羊三千曰智氏。天子北遊于子之澤智氏之夫獻酒百于天子。天子賜之狗釆黃金之罌二九貝帶四十珠丹三百裹桂薑百乃膜拜而受。乙酉天子南征東還。巳丑至于獻水。乃遂東征飲而行。乃遂東南。巳亥至于瓜纑之山三周若城閼氏胡氏之所保。天子乃遂東征南絕沙衍。辛丑天子渴于沙衍求飲未至。七萃之士高奔戎剌其左驂之頸取其青血以飲天子。天子美之乃賜奔戎佩玉一隻奔戎再拜稽首。天子乃遂南征。甲辰至于積山之爰有柏曰余之人命懷獻酒于天子。天子賜之黃金之罌貝帶、朱丹七十裹命懷乃膜拜而受。乙巳諸獻酒于天子天子賜之黃金之罌貝帶、朱丹七十裹諸乃膜拜而受之。
---
穆天子傳卷之四古文庚辰至于滔水濁繇氏之所食。辛巳天子東征。癸未至于蘇谷骨氏之所衣被乃遂南征東還。丙戌至于長重氏之西疆。丁亥天子升于長乃遂東征。庚寅至于重氏黑水之阿。爰有野麥爰有答堇西膜之所謂木禾重氏之所食。爰有采石之山重氏之所守。曰枝斯、璿瑰、瑤、琅玗、、、玗琪、尾凡好石之器于是出。孟秋癸巳天子命重氏共食天子之屬。五日丁酉天子升于采石之山於是取采石焉。天子使重之民鑄以成器于黑水之上。器服物佩好無疆曰天子一月休。秋癸亥天子觴重之人乃賜之黃金之罌二九銀鳥一隻貝帶五十珠七百裹箭桂薑百絲雕官乃膜拜而受。乙丑天子東征。送天子至于長沙之山。隻天子使柏夭受之。柏大曰「重氏之先三苗氏之處以黃水銀采乃膜拜而受。丙寅天子東征南還。巳巳至于文山西膜之所謂觴天子于文山。西膜之人乃獻食馬三百牛羊二千穄米千車。天子使畢矩受之曰天子三日遊于文山於是取采石。壬寅天子飲于文山之下文山之人歸遺乃獻良馬十駟用牛三百守狗九十牛二百以行流沙天子之豪馬、豪牛、龍狗、豪羊以三十祭文山。又賜之黃金之罌二九貝帶三十朱三百裹桂薑百歸遺乃膜拜而受。癸酉天子命駕八駿之乘又服騮而左綠耳右驂赤而左白。天子主車造父為御為右。次車之乘右服渠黃而左踰輪右盜驪而左山子。柏夭主車百為御奔戎為右。天子乃遂東南翔行馳驅千里至于臣蒐之人奴乃獻白鵠之血以飲天子因具牛羊之湩以洗天子之足及二乘之人。甲戌巨蒐之奴觴天子于焚留之小乃獻馬三百牛羊五千秋麥千車膜稷三十車天子使柏夭受之。好獻枝斯之石四十珌佩百隻琅玕四十十篋天子使造父受之乃賜之銀木采黃金之罌二九貝帶四十朱三百裹桂薑百奴乃膜拜而受。乙亥天子南征陽紆之東尾乃遂絕之谷。巳至于河之水北阿爰有溲之。河伯之孫事皇天子之山有模菫其葉是食明后天子嘉之賜以佩玉一隻柏夭再拜稽首。癸丑天子東征柏夭送天子至于人。伯絮觴天子于澡澤之上多之汭河水之所南還。曰天子五日休于澡澤之上以待六師之人。戊午天子東征顧命柏夭歸于丌邦。天子曰「河宗正也。」柏夭再拜稽首。天子南還升于長松之。孟冬壬戌至于雷首。犬戎胡觴天子于雷首之阿乃獻食馬四六天子使孔牙受之。曰「雷水之平寒寡人具犬馬牛羊。」爰有黑牛白角爰有黑羊白血。癸亥天子南征升于髭之。丙寅天子至于鈃山之隊東升于三道之乃宿于二邊。命毛班、逄固先至于周以待天之命。癸酉天子命駕八駿之乘赤驥之駟造父為御南征翔行逕絕翟道。升于太行南濟于河。馳驅千里遂入于宗周。官人進白鵠之血以飲天子以洗天子之足。造父乃具羊之血以飲四馬之乘一。庚辰天子大朝于宗周之廟乃里西土之數。曰自宗周瀍水以西至于河宗之邦陽紆之山三千有四百里。自陽紆西至于西夏氏二千又五百里。自西夏至于珠余氏及河首千又五百里。自河首襄山以西南至于舂山珠澤昆侖之丘七百里。自舂山以西至于赤烏氏舂山三百里。東北還至于群玉之山截舂山以北自群玉之山以西至于西王毋之邦三千里。。自西王毋之邦北至于曠原之野飛鳥之所解其羽千有九百里。宗周至于西北大曠原一萬四千里。乃還東南復至于陽紆七千里。還歸于周三千里。各行兼數三萬有五千里。吉日甲申天子祭于宗周之廟。乙酉天子六師之人于洛水之上。丁亥天子北濟于河羝之隊以西北升于盟門九河之乃遂西南。仲冬壬辰至山之上乃奏廣樂三日而終。吉日丁酉天子入于南鄭。
---
穆天子傳卷之五古文寶處曰天子四日休于濩澤於是射鳥獵獸。丁丑天子雨乃至。祭父自圃鄭來謁。留昆歸玉百枚。翟致賂良馬百駟。歸畢之寶以詰其成。子胡東牡。見許男于洧上祭父以天子命辭曰「去茲羔用玉帛見。」許男不敢辭還取束帛加璧。毛公舉幣玉。是日也天子飲許男于洧上。天子曰「朕非許邦而恤百姓也咎氏宴飲毋有禮。」許男不敢辭升坐于出尊乃用宴樂。天子賜許男駿馬十六許男降再拜空首乃升平坐。及暮天子遣許男歸。癸亥天子乘鳥舟龍卒浮于大沼。夏庚午天子飲于洧上乃遣祭父如圃鄭用諸侯。辛未天子北還釣于漸澤食魚于桑野。丁丑天子里圃田之路。東至于房西至于丘南至于桑野北盡經林煮之藪南北五十。十虞東虞曰兔臺西虞曰櫟丘南虞曰富丘北虞曰相其御虞曰來虞所。辰天子次于軍丘以畋于藪。甲寅天子作居范宮以觀桑者乃飲于桑中。天子命桑虞出桑者用禁暴人。仲夏甲申天子所。庚寅天子西遊乃宿于祭。壬辰祭公飲天子酒乃歌天之詩。天子命歌「南山有」乃紹宴樂。丁酉天子作臺以為西居。壬寅天子東至于雀梁。甲辰浮于滎水乃奏廣樂。季夏庚休于范宮。仲秋丁巳天子射鹿于林中乃飲于孟氏爰舞白鶴二八。還宿于雀梁。季秋辛巳天子司戎于來虞人次御。孟冬鳥至王臣弋。仲冬丁酉天子射獸休于深雚得麋豕鹿四百有二十得二虎九狼乃祭于先王命庖人熟之。戊戌天子西遊射于中方落草木鮮。命虞人掠林除藪以為百姓材。是日也天子北入于與井公博三日而決。辛丑塞至于臺乃大暑除。天子居于臺以聽天下之。遠方之數而眾從之是以選扐。乃載之神人之能數也乃左右望之天子樂之命為而時焉。其名曰。公去乘人猶有虎在乎葭中。天子將至七萃之士高奔戎請生捕虎必全之。乃生捕虎而獻之天子命之為柙而畜之東虞是為虎牢。天子賜奔戎畋馬十駟歸之太牢奔戎再拜稽首。丙辰天子北遊于林中乃大受命而歸。仲秋甲戌天子東遊次于雀梁蠹書于羽林。季秋乃宿于。畢人告戎曰「翟來侵。」天子使孟悆如畢討戎。霍侯舊告薨天子臨于軍丘狩于藪。季冬甲戌天子東遊飲于留祈射于麗虎讀書于菞丘。獻酒于天子乃奏廣樂天子遺其靈鼓乃化為黃蛇。是日天子鼓道其下而鳴。乃樹之桐以為鼓則神且鳴則利於戎。以為琴則利于黃澤。東遊于黃澤宿于曲洛。廢使宮樂謠曰「黃之池其馬沙皇人威儀。黃之澤其馬玉皇人受榖。」丙辰天子南遊于黃室之丘以觀夏后啟之所居乃于啟室。天子筮獵苹澤其卦遇訟。逄公占之曰「訟之繇藪澤蒼蒼其中宜其正公戎事則從祭祀則畋獵則獲。」飲逄公酒賜之駿馬十六絺紵三十篋逄公再拜稽首。賜筮史孤。有陰雨夢神有事是謂重陰天子乃休。日中大寒北風雨雪有凍人天子作詩三章以哀民曰「我徂黃竹員閟寒帝收九行。嗟我公侯百辟冢卿皇我萬民旦夕勿忘。我徂黃竹員閟寒帝收九行。嗟我公侯百辟冢卿皇我萬民旦夕勿窮。有皎者翩翩其飛嗟我公侯勿則。居樂甚寡不如土禮樂其民。」天子曰「余一人則淫不皇萬民。」登。乃宿于黃竹。天子夢羿射于塗山祭公占之之乃宿于曲山。壬申天子西升于曲山。天子西征升九阿南宿于丹黃。戊寅天子西升于陽過于靈。井公博乃駕鹿以遊于山上為之石主而寘軨乃次于浢水之陽。吉日丁亥天子入于南鄭。
---
穆天子傳卷之六古文之虛皇帝之閭乃先王九觀以詔後世。巳巳天子征舍于菹臺。辛未紐菹之獸。於是白鹿一牾逸出走天子乘渠黃之乘焉。天子丘之是曰五鹿官人之是丘。其皮是曰皮。其脯是曰脯。天子飲于漯水之上官人膳鹿獻之天子天子美之是曰甘。癸酉天子南祭白鹿于漯乃西飲于草中大奏廣樂是曰樂人。甲戌天子西北。姬姓也盛柏之子也。天子賜之上姬之長是曰盛門。天子乃為之臺是曰重璧之臺。戊寅天子東狃于澤中。逄寒疾天子舍于澤中。盛姬告病天子憐之澤曰寒氏。盛姬求飲天子命人取漿而給是曰壺輲。天子西至于重璧之臺盛姬告病。天子哀之是曰哀次。天子乃殯盛姬于轂丘之廟。壬寅天子命哭啟為主祭文賓喪。天子王女叔為主天子賓之命終哀禮。於是殤祀而哭。內史執策所官人丌職曾祝敷筵席設几盛饋具肺鹽羹胾脯棗醢魚腊糗韭百物乃陳腥俎十二乾豆九十鼎敦壺尊四十器。曾祝祭食進肺鹽祭酒乃獻喪主伊扈伊扈拜受。祭女。又獻女主叔叔拜受。祭祝報祭觴大師乃哭即位。畢哭內史策而哭曾祝捧饋而哭御者祈而哭抗者觴夕而哭佐者承斗而哭佐者衣裳佩而哭樂人陳琴瑟竽籥荻筦而哭百眾官人各其職事以哭。曰士女錯踊九乃終。喪主伊扈哭出造舍父兄宗姓及在位者從之。佐者哭且徹饋及壺鼎俎豆。眾宮人各其職皆哭而出。井利事後出而收。癸卯大哭殤祀而載。甲辰天子南葬盛姬於樂池之南。天子乃命盛姬之喪視皇后之葬法亦不邦後於諸侯。河濟之間共事韋穀黃城三邦之事輦喪七萃之士抗者即車。曾祝先喪大匠御棺。日月之旗七星之文鼓鐘以葬龍旗以鳥以建鼓獸以建鐘龍以建旗。曰喪之先後及哭踊者之間畢有鐘旗百物喪器井利典之列于喪行靡有不備。擊鼓以行喪舉旗以勸之擊鐘以止哭彌旗以節之。曰祀大哭九而終喪出于門。喪主即位周室父兄子孫倍之諸侯屬子王吏倍之外官王屬七萃之士倍之姬姓子弟倍之執職之人倍之百官眾人倍之哭者七倍之。踊者三十行行萃百人。女主即位嬖人群女倍之王臣姬姓之女倍之宮官人倍之宮賢庶妾倍之哭者五倍踊者次從。曰天子命喪一里而擊鐘止哭曰匠人哭于車上曾祝哭于喪前七萃之士哭於喪所。曰小哭錯踊三踊而行五里而次。曰喪三舍至于哀次五舍至于重璧之臺乃休。天子乃周姑繇之水以圜喪車是曰車曰殤祀之。孟冬辛亥邢侯、曹侯來弔。內史將之以見天子天子告不豫而辭焉。邢侯、曹侯乃弔太子太子哭出廟門以迎邢侯再拜勞之侯不答拜。邢侯謁哭于廟太子先哭而入西向即位內史賓侯北向而立大哭九邢侯厝踊三而止。太子送邢侯至廟門之外邢侯遂出太子再拜送之。曹侯廟弔入哭太子送之亦如邢侯之禮。壬子天子具官見邢侯、曹侯。天子還返邢侯、曹侯執見拜天子之武一天子見之乃遣邢侯、曹侯歸于其邦王官執禮共于二侯如故。曰天子出憲以或禭賵。癸丑大哭而。甲寅殤祀大哭而行喪五舍于大次曰喪三日于大次殤祀如初。辛酉大成百物皆備。壬戌葬。史錄繇鼓鐘以赤下棺七萃之士士女錯踊九喪下。昧爽天子使嬖人贈用文錦明衣九領喪宗伊扈贈用變裳女主叔贈用茵組百嬖人官師畢贈。井利乃藏報哭于大次祥祠祝喪罷哭辭于遠人。為盛姬謚曰哀淑人天子丘人是曰淑人之丘。乙丑天子東征舍于五鹿。叔思哭是曰女之丘。丁卯天子東征釣于漯水以祭淑人是曰祭丘。巳巳天子東征食馬于漯水之上乃鼓之棘是曰馬主。癸酉天子南征至于菹臺。仲冬甲戌天子西征至于因氏。天子乃釣于河以觀姑繇之木。丁丑天子北征。戊寅舍于河上乃致父兄子弟王臣姬祥祠畢哭終喪于囂氏。巳卯天子西濟于河囂氏之遂。庚辰舍于茅尺於是禋祀除喪始樂素服而歸是曰素氏。天子遂西南。癸未至於野王。甲申天子北升于大北之而降休于兩柏之下。天子永念傷心乃思淑人盛姬於是流涕。七萃之士葽豫上諫于天子曰「自古有死有生豈獨淑人天子不樂出於永思永思有益莫忘其新。」天子哀之乃又流涕是日輟巳未乙酉天子西絕鈃乃遂西南。戊子至于鹽。巳丑天子南登于薄山窴軨之乃宿于虞。庚申天子南征吉日辛卯天子入于南鄭。
