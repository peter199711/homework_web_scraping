筠州黃檗山斷際禪師傳法心要
---
禪宗哲學
---
筠州黃檗山斷際禪師傳法心要
---
唐希運
---
簡介
---
唐代禪宗要典。黃檗山斷際禪師希運撰述。裴休集並序。
---
希運為南岳懷讓系下百丈懷海的弟子臨濟宗創立人義玄的法師。此書主旨在於宣揚一心即佛之要義。反覆指明諸佛與一切眾生唯是一心更無別法。此心無始以來不曾生不曾滅不青不黃無形無相超過一切限量名言縱跡對待當下便是動念即乖。因而認為學道人若欲得成佛一切佛法總不用學唯學無求無著無求即心不生無著即心不滅。不生不滅即是佛。批評如今學道人不悟此心體便於心上生心向外求佛著相修行皆是惡法非菩提道世人不悟只認見聞覺知為心為見聞覺知所覆所以不顯精明本體。此書如裴休所評其言簡其理直其道峻。頗為明晰有力地宣揚了禪宗直指單傳心要在當時及後世均有極大影響。
---
有大禪師法諱希運住洪州高安縣黃檗山鷲峰下乃曹溪六祖之嫡孫西堂百丈之法侄。獨佩最上乘離文字之印。唯傳一心更無別法心體亦空萬緣俱寂。如大日輪升虛空中光明照耀淨無纖埃。證之者無新舊無淺深。說之者不立義解不立宗主不開戶牖直下便是運念即乖然後為本佛。故其言簡其理直其道峻其行孤。四方學徒望山而趨相而悟往來海眾常千餘人。予會昌二年廉於鐘陵自山迎至州憩龍興寺旦夕問道。大中二年廉於宛陵復去禮迎至所部安居聞元寺旦夕受法。退而紀之十得一二佩為心印不敢發揚。今恐入神精義不聞於未來遂出之授門下僧太舟法建歸舊山之廣唐寺間長老法眾與往日常所親聞同異何如也。時唐大中十一年十月初八日序。
---
師謂休曰諸佛與一切眾生唯是一心更無別法。此心無始已來不曾生不曾滅不青不黃無形無相不屬有無不計新舊非長非短非大不非小超過一切限量名言蹤跡對待當體便是動念即乖。猶如虛空無有邊際不可測度。唯此一心即是佛佛與眾生更無別異。但是眾生著相外求求之轉失。使佛覓佛將心捉心窮劫盡形終不能得。不知息念忘慮佛自現前。此心即是佛佛即是眾生。為眾生時此心不減為諸佛時此心不添。乃至六度萬行河沙功德本自具足不假修添。遇緣即施緣息即寂。若不決定信此是佛而欲著相修行以求功用皆是妄想與道相乖。此心即是佛更無別佛亦無別心。此心明淨猶如虛空無一點相貌。舉心動念即乖法體即為著相。無始已來無著相佛修六度萬行欲求成佛即是次第。無始已來無次第佛但悟一心更無少法可得此即真佛。佛與眾生一心無異猶如虛空無雜無壞。如大日輪照四天下日升之時明遍天下虛空不曾明日沒之時暗遍天下虛空不曾暗。明暗之境自相陵奪虛空之性廓然不變。佛及眾生心亦如此。若觀佛作清淨光明解脫之相觀眾生作垢濁暗昧生死之相作此解者歷河沙劫終不得菩提為著相故。唯此一心更無微塵許法可得即心是佛。
---
如今學道人不悟此心體便於心上生心向外求佛著相修行皆是惡法非菩提道。供養十方諸佛不如供養一個無心道人何故無心者無一切心也。如如之體內如木石不動不搖外如虛空不塞不礙。無能所生方所無相貌無得失趨者不敢入此法恐落空無栖泊處故望崖而退。例皆廣求知見所以求知見者如毛悟道者如角。文殊當理普賢當行。理者真空無礙之理行者離相無盡之行。觀音當大慈勢至當大智。維摩者淨名也淨者性也名者相也性相不異故號淨名。諸大菩薩所表者人皆有之不離一心悟之即是。今學道人不向自心中悟乃於心外著相取境皆與道背。恆河沙者佛說是沙諸佛菩薩釋梵諸天步履而過沙亦不喜牛羊蟲蟻踐踏而行沙亦不怒珍寶馨香沙亦不貪糞尿臭穢沙亦不惡。此心即無心之心離一切相。眾生諸佛更無差別。但能無心便是究竟。學道人若不直下無心累劫修行終不成道被三乘功行拘繫不得解脫。
---
然證此心有遲疾有聞法一念便得無心者有至十信十住十行十迴向乃得無心者有至十地乃得無心者長短得無心乃住更無可修可證實無所得真實不虛一念而得與十地而得者功用恰齊更無深淺只是歷劫枉受辛勤耳。造惡造善皆是著相著相造惡枉受輪迴著相造善枉受勞苦總不如言下便自認取本法。此法即心心外無法此心即法法外無心。心自無心亦無無心者。將心無心心卻成有默契而已。絕諸思議故曰言語道斷心行處滅。此心是本源清淨佛人皆有之蠢動含靈與諸佛菩薩一體不異。只為妄想分別造種種業果。本佛上實無一物虛通寂靜明妙安樂而已。深自悟入直下便是圓滿具足更無所欠。縱使三祇精進修行歷諸地位及一念證時只證元來自佛向上更不添得一物卻觀歷劫功用總是夢中妄為。故如來云我於阿耨菩提實無所得若有所得然燈佛則不與我授記。又云是法平等無有高下是名菩提即此本源清淨心與眾生諸佛世界山河有相無相遍十方世界一切平等無彼我相。此本源清淨心常自圓明遍照世人不悟只認見聞覺知為心為見聞覺知所覆所以不精明本體。但直下無心本體自現如大日輪升於虛空遍照十方更無障礙。故學道人唯認見聞覺知施為動作空卻見聞覺知即心路絕無入處。但於見聞覺知處認本心然本心不屬見聞覺知亦不離見聞覺知但莫於見聞覺知上起見解亦莫於見聞覺知上動念亦莫離見聞覺知覓心亦莫舍見聞覺知取法。不即不離不住不著縱橫自在無非道場。世人聞道諸佛皆傳心法將謂心上別有一法可證可取逐將心覓法不知心即是法法即是心不可將心更求於心歷千萬劫終無得日。不如當下無心便是本法。如力士迷額內珠向外求覓周行十方終不能得智者指之當時自見本珠如故。故學道人迷自本心不認為佛。遂向外求覓起功用行依次第證無依無住無能無所不動妄念便證菩提。及證道時只證本心佛。歷劫勤求永不成道。不如當下無心。決定知一切法本無所有亦無所得。歷劫功用并是虛修如力士得珠時只得本額珠不關向外求覓之力。故佛言我與阿耨菩提實無所得。恐人不信故引五眼所見五語所言真實不虛是第一義諦。
---
學道人莫疑四大為身。四大無我我亦無主。故知此身無我亦無主。五蘊為心五蘊無我亦無主故知此心無我亦無主。六根六塵六識和合生滅亦復如是。十八界既空一切皆空。唯有本心蕩然清淨。有識食有智食。四大之身饑瘡為患隨順給養不生貪著謂心智食。恣情取味妄生分別唯求適口不生厭離謂之識食。聲聞者因聲得悟故謂之聲聞。但不了自心於聲教上起解。或因神通或因瑞相言語運動聞有菩提涅槃三僧祇劫修成佛道皆屬聲聞道謂之聲聞佛唯直下頓了自心本來是佛無一法可得無一行可修此是無上道此是真如佛。學道人只怕一念有即與道隔矣。念念無相念念無為即是佛。學道人若欲得成佛一切佛法總不用學唯學無求無著。無求即心不生無著即心不滅不生不滅即是佛。八萬四千法門對八萬四千煩惱只是教化接引門。本無一切法離即是法知離者是佛但離一切煩惱是無法可得。
---
學道人若欲得知要訣但莫於心上著一物。言佛真法身猶若虛空此是喻法身即虛空虛空即法身。常人謂法身遍虛空處虛空中含容法身。不知法身即虛空虛空即法身也。若定言有虛空虛空不是法身若定言有法身法身不是虛空。但莫作虛空解虛空即法身莫作法身解法身即虛空。虛空與法身無異相佛與眾生無異相生死與涅槃無異相煩惱與菩提無异相離一切相即是佛。凡夫取境道人取之心境雙忘乃是真法。忘境猶易忘心至難。人不敢忘心恐落空無撈摸處。不知空本無空唯心真法界耳。此靈覺性無始已來與虛空同壽未曾生未曾滅未曾有未曾無未曾穢未曾淨未曾喧未曾寂未曾少未曾老無方所無內外無數量無形相無色象無音聲不可覓不可求不可以智慧識不可以言語取不可以境物會不可以功用到。諸佛菩薩與一功蠢動含靈同此大涅槃性。性即是心心即是佛佛即是法。一念離真皆為妄想。不可以心更求於心不可以佛更求於佛不可以法更求於法。故學道人直下無心默契而已。擬心即差以心傳心此為正見。慎勿向外逐境認境為心是認賊為子。為有貪嗔癡即立戒定慧。本無煩惱焉有菩提。故祖師云佛說一切法為除一切心我無一切心何用一切法。本源清淨佛土更不著一物。譬如虛空雖以無量珍寶莊嚴終不能住佛性同虛空雖以無量功德智慧壯嚴終不能住但迷本性轉不見耳。所謂心地法門萬法皆依此心建立遇境即有無境即無不可於淨性上轉作境解。所言定慧鑒用歷歷寂寂惺惺見聞覺知皆是境上作解。暫為中下根人說即得若欲親證皆不可作如此見解。盡是境法有沒處沒於有地。但於一切法不作有無見即見法也。
---
九月一日師謂休曰自達摩大師到中國唯說一心唯傳一法以佛傳佛不說餘佛以法傳法不說餘法。法即不可說之法佛即不可取之佛乃是本源清淨心也。唯此一事實餘二則非真。般若為慧此慧即無相本心也。凡夫不趣道唯恣六情乃行六道。學道人一念計生死即落魔道一念起諸見即落外道見有生趣其滅即落聲聞道不見有生唯見有滅即落緣覺道法本不生今亦無滅不起二見不厭不忻一切諸法唯是一心然後乃為佛乘也。凡夫皆逐境生心心遂忻厭若欲無境當忘其心。心忘即境空境空即心滅。若不忘心而但除境境不可除只益紛擾。故萬法唯心心亦不可得復何求哉。學般若人不見有一法可得。絕意三乘唯一真實不可證得。謂我能證能得皆增上慢人。法華曾上拂衣而去者皆斯徒也。故佛言我於菩提實無所得默契而已。凡人臨欲終時但觀五蘊皆空四大無我真心無相不去不來。生時性亦不來死時性亦不去湛然圓寂心境一如。但能如是直下頓了不為三世所拘繫便是出世人也。切不可有分毫趣向若見善相諸佛來迎及種種現前亦無心隨去若見惡相種種現前亦無心怖畏但自忘心同於法界便得自在此即是要節也。
---
十月八日師謂休曰言化城者二乘及十地等覺妙覺皆是權立接引之教并為化城。言寶所者乃真心本佛自性之寶此寶不屬情量不可建立。無佛無眾生無能無所何處有城若問此既是化城。何處為寶所寶所不可指指即有方所非真寶所也。故云在近而已不可定量言之。但當體會契之即是。言闡提者信不具也。一切六道眾生乃至二乘不信有佛果皆謂之斷善根闡提。菩薩者深信有佛法不見有大乘小乘佛與眾生同一法性乃謂之善根闡提。大抵因聲教而悟者謂之聲聞觀因緣而悟者謂之緣覺若不向自心中悟雖至成佛亦謂之聲聞佛。學道人多於教法上悟不於心法上悟雖歷劫修行終不是本佛。若不於心悟乃至於教法上悟即輕心重教遂成逐塊忘於本心。故但契本心不用求法心即法也。凡人多為境礙心事礙理常欲逃境以安心摒事以存理。不知乃是心礙境理礙事但令心空境自空但令理寂事自寂勿倒用心也。凡人多不肯空心恐落於空不知自心本空。愚人除事不除心智者除心不除事。菩薩心如虛空一切俱舍所作福德皆不貪著。然舍有三等內外身心一切俱舍猶如虛空無所取著然後隨方應物能所皆忘是為大舍若一邊行道布德一邊旋舍無希望心是為中舍若廣修眾善有所希望聞法知空遂乃不著是為小舍。大舍如火燭在前更無迷悟中舍如火燭在傍或明或暗小舍如火燭在前更無迷悟中舍如燭在傍或明或暗小舍如火燭在後不見坑。故菩薩心如虛空一切俱舍過去心不可得是過去舍現在心不可得是現在舍未來心不可得是未來舍所謂三世俱舍。自如來付法迦葉已來以心印心心心不異。印著空即印不成文印著物即印不成法。故以心印心心心不異能印所印俱難契曾故得者少。然心即無心得即無得。佛有三身法身說自性虛通法報身說一切清淨法化身說六度萬行法。法身說法不可以言語音聲形相文字而求無所說無所證自性虛通而已。故曰無法可說是名說法。報身化身皆隨機感現所說法亦隨事應根以為攝化皆非真法。故曰報化非真佛亦非說法者。所言同是一精明分為六和合。一精明者一心也六和合者六根也。此六根各與塵合耳與聲合鼻與香合舌與味合身與觸合意與法合中間生六識為十八界。若了十八界無所有束六和合為一精明一精明者即心也。學道人皆知此但不能免作一精明六和合解遂被法縛不契本心。如來現世欲說一乘真法則眾生不信興謗沒於苦海若都不說則墮慳貪不為眾生溥舍妙道遂設方便說有三乘。乘有大小得有淺深皆非本法。故云唯有一乘道餘二則非真然終未能顯一心法。故召迦葉同法座別付一心離言說法此一枝法令別行若能契悟者便至佛地矣。
---
問如何是道如何修行師云道是何物汝欲修行。問諸方宗師相承參禪學道如何師云引接鈍根人語未可依憑。云此既是引接鈍根人語未審接上根人復說何法師云若是上根人何處更就人覓他自己尚不可得何況更別有法當情不見教中云法法何狀。云若如此則都不要求覓也。師云若與麼則省心力。云如是則渾成斷絕不可是無也。師云阿誰教他無他是阿誰你擬覓他。云既不許覓何故又言莫斷他。師云若不覓即便休誰教你斷你見目前虛空作麼生斷他。云此法可得便同虛空否師云虛空早晚向你道有同有異我暫如此說你便向者裏生解。云應是不與人生解耶師云我不曾障你要且解屬於情情生則智隔。云向者裏莫生情是否師云若不生情阿誰道是。
---
問才向和尚處發言為甚麼便道話墮。師云汝自是不解語人有甚麼墮負。
---
問向來如許多言說皆是抵敵語都未曾有實法指示於人。師云實法無顛倒。汝今問處自生顛倒覓甚麼實法。云既是問處自生顛倒和尚答處如何師云你且將物照面看莫管他人。又云只如個癡狗相似見物動處便吠風吹草木也不別。又元我此禪宗從上相承以來不曾教人求知求解。只云學道早是接引之詞然道亦不可學。情存學解卻成迷道。道無方所名大乘心。此心不在內外中間實無方所。第一不得作知解。只是說汝如今情量盡處為道情量若盡心無方所。此道天真本無名字。只為世人不識迷在情中所以諸佛出來說破此事恐汝諸人不了權立道名。不可守名而生解故云得魚忘筌。身心自然達到識心。達本源故號為沙門。沙門果者息慮而成不從學得。汝如今將心求之傍他家舍只擬學取有甚麼得時。古人心利才聞一言便乃絕學所以喚作絕學無為閑道人。今時人只欲得多知多解廣求文義喚作修行。不知多知多解翻成壅塞。唯知多與兒酥乳吃消與不消都總不知。三乘學道人皆是此樣盡名食不消者。所謂知解不消皆為毐藥。盡向生滅中取真如之中都無此事。故云我王庫內無如是刀從前所有一切解處盡須并卻令空更無分別即是空如來藏。如來藏者更無纖塵可有即是破有法王出現世間。亦云我於然燈佛所無少法可得。此語只為空你情量知解但銷熔表裏情盡都無依執是無事人。三乘教網只是應機之藥隨宜所說臨時施設各各不同但能了知即不被惑。第一不得於一機一教邊守文作解何以如此實無有定法如來可說。我此宗門不論此事但知息心即休更不用思前慮後。
---
問從上來皆云即心是佛未審即那個心是佛師云你有幾個心云為復即凡心是佛即聖心是佛師云你何處有凡聖心耶云即今三乘中說有凡聖和尚何得言無師云三乘中分明向你道凡聖心是妄你今不解反執為有將空作實豈不是妄。妄故迷心汝但除卻凡情聖境心外更無別佛祖師西來直指一切人全體是佛汝今不識執凡執聖向外馳騁還自迷心所以向汝道即心是佛。一念情生即墮異趣無始已來不異今日無有異法故名成等正覺。云和尚所言即者是何道理師云覓什麼道理才有道理便即心異。云前言無始已來不異今日此理如何師云只為覓故汝自異他汝若不覓何處有異云既是不異何更用說即師云汝若不認凡聖阿誰向汝道即即若不即心亦不心可中心即俱忘阿你更擬向何處覓去
---
問妄能障自心未審而今以何遣妄師云起妄遣妄亦成妄妄本無根只因分別而有你但於凡聖兩處情盡自然無妄更擬若為遣他都不得自纖毫依執名為我舍兩臂必當得佛。云既無依執當何相承師云以心傳心。云若心相傳云何言心亦無師云不得一法名為傳心若了此心即是無心無法。云若無心無法云何名傳師云汝聞道傳心將謂有可得也。所以祖師云認得心性時可說不思議了了無所得得時不說知此事若教汝會何堪也。
---
問只如目前虛空可不是境豈無指境見心乎師云什麼心教汝向境上見設汝見得只是個照鏡底心如人以鏡照面縱然得見眉目分明原來只是影像何關汝事。云若不因照何時得見師云若也涉因常須假物有什麼了時汝不見他向汝道撒手似君無一物徙勞謾說數千般。云他若識了照亦無物耶師云若是無物更何用照你莫開眼囈語去。
---
上堂云百種多知不如無求最第一也道人是無事人實無許多般心亦無道理可說無事散去。
---
問如何是世諦師云說葛藤作什麼本來清淨何假言說問答但無一切心即名無漏智。汝每日行住坐臥一切言語但莫著有為法出言瞬目盡同無漏。如今本法向去多是學禪道者皆著一切聲色何不與我心心同虛空去如枯木石頭去如寒灰死火去方有少分相應。若不如是他日盡被閻老子拷你在你但離卻有無諸法心如日輪常在虛空光明自然不照而照不是省力底事。至此之時無栖泊處即是行諸佛行便是應生所住而生其心。此是你清淨法身名為阿耨菩提。若不會此意縱你學得多知勤苦修行草衣木食不識自心盡名邪行定作天魔眷屬如此修行當復何益志公云佛本是自心作那得向文字中求饒你學得三賢四果十地滿心也只是在凡聖內坐。不見道諸行無常是生滅法勢力盡箭還墜招得來生不如意爭似無為實相門一超直入如來地為你不是與麼人須要向古人建化門廣學知解。志公云不逢出世明師枉服大乘法藥你如今一切時中行住坐臥但學無心久久須實得為你力量小不能頓超但得三年五年或十年須得個入頭處自然會去為汝不能如是須要將心學禪學道佛法有甚麼交涉。故云如來所說皆為化人如將黃葉為金止小兒啼決定不實若有實得非我宗門下客且與你本體有甚交涉。故經云實無法少法可得名為阿耨菩提若也會得此意方知佛道魔道俱錯本來清淨皎皎地無方圓無大小無長短等相無漏無為無迷無悟了了見無一物亦無人亦無佛大千沙界海中漚一切聖賢如電拂一切不如心真實。法身從古至今與佛祖一般何處欠少一毫毛。既會如是意不須努力盡今生去出息不保入息。
---
問六祖不會經書何得傳衣為祖秀上作是五百人首道坐為教授師獎得三十二本經論云何不傳衣師云為他是有心是為有所得修所證將為是也所以五祖付六祖六祖當時只是默契得密授如來甚深意所以付法於他。汝不見道法佛法本法無法今付無法時法法何曾法若會此意方名出家兒方好修行若不信云何明上座走來大庾嶺頭尋六祖。六祖便問汝來求何事為求衣為求法明上座云不為衣來但為法來。六祖云汝且暫時斂念善惡都莫思量明乃稟語。六祖云不思善不思惡正當與麼時還我明上座父母未生時面目來。明於言下忽然默契便禮拜云如人飲水冷暖自知。某甲在五祖會中枉用三十年功夫今日方省前非。六祖云如是到此之時方知祖師西來直指人心見性成佛不在言說。豈不見阿難問迦葉云世尊傳金襴外別傳何物迦葉召阿難阿難應諾。迦葉云倒卻門前剎竿著此便是祖師之標榜也甚深阿難三十年為侍者只為多聞智慧被佛訶云汝千日智慧不如一日學道若不學道滴水難消。錄自《頻迦精舍大經藏》騰四
---
黃檗斷際禪師宛陵錄
---
〔唐〕希運
---
〔簡介〕
---
唐代禪宗要點。黃檗山斷際禪師希運撰述裴休集。一卷。
---
此書亦為禪宗早期重要著述。其主旨與《傳法心要》相同亦在闡述〝一心即佛〞之要義。全書以問答形式對〝如何是佛〞、〝佛度眾生否〞、〝佛性與眾生性為同為別〞等問題作了淺明解答作為早期的禪宗通俗說教讀物此書影響亦甚大。
---
裴相功問師曰山中四五百人己人得和尚法師云得者莫測其數何故道在心悟豈在言說言說只是化童蒙耳。
---
問如何是佛師云即心是佛無心是道。但無生心動念有無長短彼我能所等心心本是佛佛本是心。心如虛空所以云佛真法身猶若虛空不用別求有求皆苦。設使恒沙劫行六度萬行得佛菩提亦非究竟。何以故為屬因緣造作之故。因緣若盡還歸無常。所以云報化非真佛亦非說法者。但識自心無我無人本來是佛。問聖人無心即是佛凡夫無心莫沉空寂否師云法無凡聖亦無沉寂。法本不有莫作無見法本不無莫作有見。有之與無盡是情見猶如幻翳。所以云見聞如幻翳知覺乃眾生。祖師門中只論息機忘見所以忘機則佛道隆分別則魔軍熾。
---
問心既本來是佛還修六度萬行否師云悟在於心非六度萬行六度萬行盡是化門接物度生邊事。假使菩提真如實際解脫法身直至十地四果盛位盡是度門非關佛心。心即是佛所以一切諸度門中佛心第一。但無生死煩惱等心即不用菩提等法。所以道佛說一切法度我一切心我無一切心何用一企法。從佛至祖並不論別事唯論一心亦云一乘所以十方諦求更無餘乘。此眾無枝葉唯有諸真實所以此意難信。達摩來此土至梁魏二國只有可大師一人密信自心言下便會即心是佛身心俱無是名大道大道本來平等所以深信含生同一真性心性不異即性即心心不異性名之為祖。所以云認得心性時可說不思議。
---
問佛度眾生否師云實無眾生如來度者我尚不可得非我何可得佛與眾生皆不可得。云現有三十二相及度眾生何得言無師云凡所有相皆是虛妄若見諸相非相即見如來。佛與眾生盡是汝作妄見只為不本心謾作見解才作佛見便被佛障作眾生見被眾生障作凡作聖作淨作穢等見盡成其障障汝心故總成輪轉猶如　猴放一捉一無有歇期一等是學直須無學無凡無聖無淨無垢無大無小無漏無為。如是一心中方便勤莊嚴。聽汝學得三乘十二分教一切見解總須舍卻。所以除去所有唯置一床寢疾而臥只是不起諸見。無一法可得不被法障透脫三界凡聖境域始得名為出世佛。所以云稽首如空無所依出過外道心既不異法亦不異心既不為法亦無為。萬法盡由心變所以我心空故諸法空千品萬類悉皆同一心體心本不異法亦不異只為汝見解不同所以差別。譬如諸天共寶器食隨其福德飯色有異。十方諸佛實無少法可得名為阿耨菩提之是一心實無異相亦無光彩亦無勝負。無勝故無佛像無負故無眾生相。云心既無相豈得全無三十二相八十種好化度眾生耶師云三十二相屬相凡所有相皆是虛妄八十種好屬色。若以色見我是人行邪道不能見如來。
---
問佛性與眾生性為同別師云性無同異。若約三乘教即說佛性有眾生性遂有三乘因果即有同異。若約佛乘及祖師相傳即不說如是事惟指一心非同非異非因非果。所以云唯此一乘道無二亦無三除佛方便說。
---
問無邊身菩薩為什麼不見如來頂相師云實無可見何以故無邊身菩薩便是如來不應更見。只教你不作佛見不落佛邊不作眾生見不落眾生邊不作有見不落有邊不作無見不落無邊不作凡見不落凡邊不作聖見不落聖邊但無諸見即是無邊身。若有見處即名外道。外道者樂於諸見菩薩於諸見兒不動如來者即諸法如義。所以云彌勒亦如也眾聖賢亦如也如即無生如即無滅如即無見如即無聞如來頂即是圓見亦無圓見故不落圓邊。所以佛身無為不墯諸數。權以虛空為喻圓同太虛無欠無餘等閑無事莫強辯他境辯著便成識。所以云圓成沈識海流轉若飄蓬只道我知也學得也契悟也解脫也有道理也。強處即如意弱處即不如意似者個見解有什麼用處。我向汝道等閑無事莫謾用心不用求真唯須息見。所以內見外見俱錯佛道魔道俱惡。所以文殊暫起二見貶向二鐵圍山。文殊即實智普賢即權智。權實相對治究竟亦無權實唯是一心心且不佛不眾生無有異見。才有佛見便作眾生見。有見無見常見斷見便成二鐵圍山被見障故。祖師直指一切眾生本心本體本來是佛不假修成不屬漸次不是明暗不是明故無明不是暗故無暗。所以無無明亦無無明盡。入我此宗門切須在意。如此見得名之為法見法故名之為佛佛法俱無名之為僧喚作無為僧亦名一體三寶。夫求法者不著佛求不著法求不著眾求應無所求。不著佛求故無佛不著法求故無法不著眾求故無僧。
---
問和尚見今說法何得言無僧亦無法師云汝若見有法可說即是以音聲求我。若見有我即是處所。法亦無法法即是心。所以祖師云付此心法時法法何曾法無法無本心始解心心法。實無一法可得名坐道場。道場者只是不起諸見悟法本空喚作空如來藏。本來無一物何處有塵埃若得此中意逍遙何所論。
---
問本來無一物無物便是否師云無亦不是菩提無是處亦無無知解。
---
問何者是佛師云汝心是佛。佛即是心心佛不異故云即心即佛。若離於心別更無佛。云若自心是佛祖師西來如何傳授師云祖師西來唯傳心佛。直指汝等心本來是佛心心不異故名為祖。若直下見此意即頓超三乘一切諸位本來是佛不假修成。云若如此十方諸佛出世說於何法師云十方諸佛出世只共說一心法。所以佛密付與達訶大迦葉此一心法體盡虛空遍法界名為諸佛理。論這個法豈是汝於言句上解得他亦不是於一機一境上建見得他此意唯是默契得這一門名為無為法門。若欲會得但知無心忽悟即得。若用心擬學取即轉遠去。若無歧路心一切取舍心心如木石始有學道分。云如今現有種種妄念何以言無師云妄本無禮即是汝心所起汝若識心是佛心本無妄那得起心更認於妄。汝若不生心動念自然無妄。所以云心生則種種法生心滅則種種法滅。云今正妄念起時佛在何處師云汝今覺妄起時覺正是佛可中若無妄念佛亦無何故如此為汝起心作佛見便謂有佛可成作眾生見便謂有眾生可度。起心動念總是汝見處。若無一切見佛有何處所。如文殊才起佛見便貶向二鐵圍山。云今正悟時佛在何處師云問從何來覺從何起語默動靜一切聲色盡是佛事何處覓佛不可更頭上安頭嘴上加嘴。但莫生異見山是山水是水僧是僧俗是俗山河大地日月星辰總不出汝心。三千世界都來是汝個自己何處有許多般。心外無法滿目青山虛空世界皎皎地無絲法許與汝作見解。所以一切聲色是佛之慧目。法不孤起仗境方生。為物之故有其多智。終日說何曾說終日聞何曾聞。所以釋迦四十九年說未曾說著一字云若如此何處是菩提師云菩提無是處。佛亦不得菩提眾生亦不失菩提。不可以身得不可以心求一切眾生即菩提相。云如何發菩提心師云菩提無所得。你今但發無所得心決定不得一法即是菩提心。菩提無住處是故無有得者。故云我於然燈佛所無有少法可得。佛即與我授記。明知一切眾生本是菩提不應更得菩提。你今文發菩提心將謂一個心學取佛去唯擬作佛任你三劫修亦只得個報化佛與你本源真性佛有何交涉。故云外求有相佛與汝不相似
---
問本既是佛那得更有四生六道種種形貌不同師云諸佛體圓更無增減流入六道處處皆圓萬類之中個個是佛。譬如一團水銀分散諸處顆顆皆圓若不分時只是一塊。此一即一切一切即一種種形貌喻如屋舍舍驢屋入人屋舍人身至天身乃至聲聞、緣覺菩薩佛屋皆是汝取舍處所以有別。本源之性何得有別。
---
問諸佛如何行大慈悲為眾生說法師云佛慈悲者無緣故名大慈悲。慈者不見有佛可成悲者不見有眾生可度。其聽說法無說無示。其聽法者無聞無得。譬如幻為幻人說法者個法若為道我從善知識言下領得會也悟也。者個慈悲若為汝起心動念學得他見解不是自悟本心究竟無益。
---
問何者是精進師云身心不起是名第一牢強精進。才起心向外求者名為歌利王愛游獵去心不外游即是忍辱仙人身心俱無即是佛道。
---
問若無心行此道得否師云無心便是行此道更說什麼得與不得。且如瞥起一念便是境若無一念便是境妄心自滅無復可追尋。
---
問如何是出三界師云善惡都莫思量當處便出三界。如來出世為破三有若無一切心三界亦非有。如一微塵破為百分九十九分是無一分是有摩訶衍不能勝出百分俱無摩訶衍始能勝出。
---
上堂云即心是佛上至諸佛下至蠢動含零皆有佛性同一心體所以達摩從西天來唯傳一心法直指一切眾生本來是佛不假修行但如今識取自心見自本性更莫別求。云何識意心即如今言語者正是汝心若不言語又不作用心體如虛空相似無有相貌亦無方所亦不一向是無有而不可見故。祖師云真性心地藏無頭亦無尾應緣而化物方便呼為智。若不應緣之時不可言其有無正應之時亦無蹤跡既知如此如今但相無中栖泊即是行諸佛路。經云應無所住而生其心。一切眾生輪迴生死者意緣走作心於六道不停致使受種種苦。淨名云難化之人心如猿猴故以若干種法制御其心然後調伏所以心生種種法生心滅種種法滅。故知一切諸法皆由心造乃至人天地獄六道修羅盡由心造。如今但學無心頓息諸緣莫生妄想人別無人無我無貪嗔無憎愛無勝負但除卻如許多妄想性本來清淨即是修行菩提法佛等。若不會此意縱你廣學勤苦修行木食草衣不識自心皆名邪行盡作天魔外道水陸諸神如此修行當復何益志公云本體是自心作那得文字中求。如今但識自心息卻思惟忘想塵勞自然不生。淨名云唯置一床寢疾而臥心不起也。如人臥疾攀緣都息妄想歇滅即是菩提。如今若心裡紛紛不定任你學到三乘四果十地諸位合殺只向凡聖中坐諸行盡歸無常勢力皆有盡期。猶如箭射於空力盡還墜卻歸生死論迴斯如修行不解佛意虛受辛苦豈非大錯。志公云未逢出世明師枉服大乘法藥如今但一切時中行住坐臥但學無心亦無分別亦無依倚亦無住著終日任運騰騰如癡人相似世人盡不識你你亦不用教人識不識心如頑石頭都無縫罅一切法透汝心不入兀然無著如此始有少分相應透得三界境過名為佛出世不漏心相名為無漏智不作人天業不作地獄業不起一切心諸緣盡不生即此身心是自由人不是一向不生只是隨意而生。經云菩薩有意生身是也。忽若未會無心著相而作者皆屬魔業乃至作淨土佛事并皆成業乃名佛障障汝心故。被因果管束去住無自由分所以菩提等法本不是有。如來所說皆事化人猶如黃業為金權止小兒啼故實無有法名阿耨菩提。如今既會此意何用區區但隨緣消舊業更莫造新殃心裡明明所以舊時見解總須舍卻。淨名云除去所有。法華云二十年中常令除糞只是除去心中作見解處。又云蠲除戲論之糞。所以如來藏本自空寂並不停留一法。故經云諸佛國土亦復皆空。若言佛道是修學而得如此見解全無交涉。或作一機一境揚眉動目只對相當便道契會也得證悟禪理也。忽逢一人便道都無所知對他若得道理心中便歡喜若被他折服不如他便即心懷惆悵。如此心意學禪有何交涉。任汝會得少許道理只得個心所法禪道總沒交涉。所以達摩面壁都不令人有見處。故云忘機是佛道分別是魔境。此性縱汝迷時亦不失悟時亦不得天真自性本無迷悟盡十方虛空界元來是我一心體縱汝動用造作豈離虛空。虛空本來無大無小無漏無為無迷無悟了了見無一物亦無人亦無佛決纖毫的量是無依倚無粘綴一道清流是自性無生法忍何有擬議。真佛無口不解說法真聽無耳其誰聞乎珍重
---
師本是閩中人幼於本州黃檗山出家額間隆起如珠音辭明潤治意沖淡後遊天臺逢一僧如舊識乃同行屬澗水暴漲師倚丈而止其僧率師同過。師云請兄先過其僧即浮笠於水上便過。師云我卻共個艄子作隊悔不一棒打殺。
---
有僧辭歸宗宗云往何處去云諸方學五味禪去。宗云諸方有五味禪我這裡只是一味禪。云如何是一味禪宗便打。僧云會也會也。宗云道道。僧擬開口宗又打其僧後道師處師問什麼處來云歸宗來。師云歸宗有何言句僧遂舉前話。師乃上堂舉此因緣云馬大師出八十四人善知識問著個個屙漉漉地只有歸宗較些子。
---
師在鹽官會裡大帝為沙彌師於佛殿上佛禮。沙彌云不著佛求不著佛法不著眾求長老禮拜當所何求師云不著佛求不著佛法不著眾求常禮如是事。沙彌云用禮為何師便掌。沙彌云太粗生。師云這裡是什麼所在說粗說細隨後又掌沙彌便走。
---
師行腳時道南泉一日齋時捧缽向南泉為位上作。南全下來見便問長老什麼年中行道師云威音王已前。南泉云猶是王老師孫在師便下去。師一日出次南泉云如許大身材戴個些子大笠。師云三千大千世界總在裡許。南泉云王老師喏師戴笠便行。
---
師一日在茶堂內坐南泉下來問定慧等學明見佛性此理如何師云十二時中不依倚一物。泉云莫便是長老見處麼師云不敢。泉云漿水錢且置草鞋錢什麼人還師便休。後　山舉此因緣問仰山莫是黃檗搆他南泉不得麼仰山云不然須知黃檗有陷虎之機。　山云子見處得與麼長。
---
一日普請泉問什麼處去師云摘菜去。泉云將什麼摘師豎起刀子。泉云只解作賓不解作主。師扣三下。
---
一日五人新到同時相看一人不禮拜以手畫一圓相而立。師云還知道好支獵犬麼云尋羚羊氣來。師云羚羊無氣汝向什麼處尋云尋羚羊跡來。師云羚王竹搆向汝什麼處尋云尋羚羊跡來。師云羚羊無跡向什麼處尋云與麼則死羚羊也。師便休。來日升座退問昨日尋羚羊僧出來其僧便出。師云老僧昨日後頭未有語在作麼生其僧無語。師云將謂是本色衲僧原來只是義學沙門。
---
師曾散眾在洪州開元寺裴相公一日入寺行次見壁畫乃問寺主這畫是什麼寺主云畫高僧。相公云形影在這裡高僧在什麼處寺主無對。相公云此間莫有禪僧麼寺主云有一人。相公遂請師相見乃舉前話問師。師召云裴休休應諾。師云在什麼處。相公於言下有省乃再請師開堂。
---
上堂云汝等諸人盡是　酒糟漢與麼行腳笑沙他人總似與麼容易何處更有今日汝還知大唐國裡無禪麼時有僧問只如諸方見今出生匡徒領眾為什麼卻道無禪師師云不道無禪只道無師。後　山舉此因緣問仰山云意作麼生仰山云鵝王擇乳素非鴨類。　山云此實難辯。
---
裴相一日托一尊佛於師前胡跪云請師安名師召云裴休休應喏。師云與汝安名竟。相公便禮拜。相公一日上詩一章師接得便作卻乃問會麼相公云不會。師云與麼不會猶較些子若形紙墨何有吾宗。詩約自從大士傳心印額有圓珠七尺身挂錫十年栖蜀水浮杯今日度漳濱千徒龍象隨高步萬里香花結勝因願欲事師為弟子不知將法付何人。師答曰心如大海無邊際口土紅蓮養病身雖有一雙無事手不曾只揖等閑人。夫學道者先須摒卻雜學諸緣決定不著聞甚深法恰似清風屆耳瞥然而過更不追尋是為甚深入如來禪離生禪想。從上祖師唯傳一心更無二法指心是佛頓超等妙二覺之表決定不流至第二念始似入我宗門。如斯之法汝取次人到這裡擬作麼生學。所以到擬心時被擬心魔縛非非擬心時又被非非擬心魔縛。魔非外來出自你心。唯有無神通菩薩足跡不可尋。若以一切中心有常見即是常見外道。若觀一切法空作空見者即是斷見外道。所以三界唯心萬法唯識此猶是對外道邪見人說。若說法身以為極果此對三賢十聖人言。故佛斷二愚一者微細所知愚二者極微細所之愚。佛既如是更說什麼等妙二覺來。所以一切人但欲向明不欲向暗但欲求悟不受煩惱無明便道佛是覺眾生是妄。若作如是見解百劫千生輪迴六道更無斷絕。何以故為謗諸佛本源自性故。他分明向你道佛且不明眾生且不暗法無明暗故。佛且不強眾生且不弱法無強弱故。佛且不智眾生且不愚法無愚智故。是你出頭總道解禪開著口便發病。不說本只說末不說迷只說悟不說禮只說用總無你話論處。他一切法且本不有今亦不無緣起不有緣滅不無本亦不有本非本故心亦不心心非心故相亦相非相非相故。所以道無法無本心始解心心法法即非法非法即法無法無非法故是心心法。忽然瞥起一念了知如幻如化即流入過去佛過去佛且不有未來佛且不無。又且不喚作為來佛。現再念念不住不喚作現在佛。佛若起時即不擬他是覺是迷是善是惡輒不得執滯他斷絕他。如一念瞥起千重關鎖鎖不得萬丈繩索索他不住。既若如是爭合便擬滅他止他分明向你道爾焰熾妳作麼生擬斷他。喻如陽焰你道近十方世界求不可得你道遠看時只在目前你擬趁他他又轉遠去你始避他他又來逐你。取又不得舍又不得。既若如此故知一切法性自爾即不用愁他慮他。
---
如言前念是凡後念是聖如手翻覆一般此是三乘教之極也。據我禪宗中前念且不是凡後念且不是聖前念不是佛後念不是眾生。所以一切色是佛色一切聲是佛聲。舉著一理一切理皆然。見一事見一切事見一心見一切心見一道見一切道一切處無不是道見一塵十方世界山河大地皆然見依滴水即見十方世界一切性水。又見一切法即見一切心。一切法本空心即不無不無即妙有有亦不有不有即有即真空妙有。既若如是十方世界不出我之一心一切微塵國土不出我之一念。若然說什麼內與外如蜜性甜一切蜜皆然不可道這個蜜甜餘的苦也。何處有與麼事所以道虛空內外法性自爾。虛空無中間法性自爾。故眾生即佛佛即眾生眾生與佛元同一體。生死涅槃有為無為元同一體。世間出世間乃至六道四生山河大地有性無性亦同一體言同者名相亦空有亦空無亦空盡恆沙世界元是一空。既若如此何處有佛度眾生何處有眾生受佛度何故如此萬法之性自爾故。若自然見即落自然外道若作無我無我所見墯在三賢十聖位中。你如今云何將一尺一寸便擬量度虛空。他分明向汝道法法不相到法自寂故當處自住當處自真以身空故名法空以心空故名行空身心總空故名法性空。乃到千途異說皆不離你之本心。如今說菩提涅槃真如佛性二乘菩薩者皆指葉為黃金。拳掌之說若也展手之時。一切大眾若天若人皆掌中都無一物。所以道本來無一物何處有塵埃。本既無物三際本無所有。故學道人單刀直入須見這個意始得。故達摩大師從西天來至此土經多少國土只覓得可大師一人密傳心印印你本心以心印法以法印心心既如此法亦如此。同真際等法性法性空中誰授記人誰是成佛人誰是得法人。他分明向妳道菩敵者不可以身得身無相故不可以心得心無相故不可以性得性即便是本源自性天真佛故。不可以佛更得佛不可以無相更得無相不可以無空更得無空不可以無道更得無道本無所得無得亦不可得。所以道無一法可得只教你了取本心。當下了時不得了相無了無不了相亦不可得。如此之法得者即得得得者不自覺知不得者亦不自覺知。如此之法從上已來有幾人得知所以道天下忘己者有幾人。如今於一機一境一經一教一世一時一名一字六根門前領得與機關木人何別忽有一人出來不於一名一相上作解者我說此人盡十方世界覓這個人不可得以無第二人故。繼於祖位亦云釋種無雜純一。故言王若成佛時王子亦隨出家此意大難知只教你莫覓覓便失卻。如癡人山上叫一聲響從谷出便走下山趁及尋覓不得又叫一聲山上響又應亦走上山上趁。如是千生萬劫只是尋聲逐響人虛生浪死漢。汝若無聲即無響。涅槃者無聞無知無聲絕跡絕蹤若得如是稍與祖師鄰房也。
---
問如王庫藏內都無如是刀伏願誨示師云王庫藏者即虛空性也。能攝十方虛空世界皆總不出你心亦謂之虛空藏菩薩你若道是有是無非有非無總成羊角羊角者即你求覓者也。
---
問王藏中有真刀否師云此亦是羊角。云若王庫藏中本無真刀何故云王子持王庫中真刀出至異國何獨言無師云持刀出者此喻如來使者你若言王子持王庫中真刀出去者庫中應空去也。本源虛空性不可被異人將去是什麼語設你有者皆名羊角。
---
問迦葉授佛心印得為傳語人否師云是。云若是傳語人應不離得羊角。師云迦葉自領得本心所以不是羊角若以領得如來心見如來意見如來色相者即屬如來使為傳語人。所以阿難為侍者二十年但見如來色相所以被佛訶云。唯觀救世者不能離得羊角。
---
問文殊執劍於嘀瞿曇前者如何師云五百菩薩得宿命智見過去生業障五百者即你五陰身是以見此夙命障故求佛求菩薩涅槃所以文殊將智解劍害此有見佛心故故言你善害。云何者是劍。云解心既是劍斷此有見佛心只如能斷見心何能除得師云還將你無分別智斷此有見分別心。云如作有見有求佛心將無分別智劍斷爭奈有智劍在何師云若無分別智害有見無見無分別智亦不可得。云不可以智更斷智不可以劍更斷劍。師云劍自害劍劍劍相害即劍亦不可得智自害智智智相害即智亦不可得。母子俱喪亦復如是。
---
問如何是見性師云性即是見見即是性不可以性更見性聞即是性不可以性更聞性。只你作性見能聞能見性便有一異法生他分明道所可見進不可更見。你云何頭上更著頭他分明道如盤中散珠大者大圓小者小圓各各不相知各各不相礙起時不言我起滅時不言我滅所以四生六道未有不如時且眾生不見佛佛不見眾生四果不見四向四向不見四果三賢十聖不見等妙二覺等妙二覺不見三賢十聖乃至水不見火火不見水地不見風風不見地眾生不入法界佛不出法界。所以法性無去來無能所見既如此因什麼道我見我聞善知識處得契悟善知識與我說法請佛出世與眾生說法。迦旃延只為以生滅心傳實相法被淨名呵責。分明道一切法本來無縛何用解他本來不染何用淨他。故云實相如是豈可說惚。汝今只成是非心染淨心學得一知一解繞天下行見人便擬定當取誰有心眼誰強誰弱若也如此天地懸殊更說什麼見性。
---
問既言性即見見即性只如性自無障礙無量限云何隔物即不見又虛空中近即見遠即不見者如何師云此是你妄生異見若言隔物不見無物言見便謂性有隔礙者全無交涉。性且非見非不見法亦非見非不見。若見性人何處不是我之本性。所以六道四生山河大地總是我之性淨明體。故見色便見心色心不異故。只為取相作聞覺知去卻前物始擬得見者即墯二乘人中依通見解也。虛空中近則見遠則不見此是外道中收分明道非內亦非外非近亦非遠近而不可見者萬物之性也。近尚不可見更道遠而不可見有什麼意旨。問學人不會和尚如何指示師云我無一物從來不曾將一物與人你無始已來只為被人指示覓契覓會此可不是弟子與師俱陷王難你但知一念不受即是無受身一念不想即是無想身決定不遷流造作即是無行身莫思量卜度分別即是無識身。你如今才別起一念即入十二因緣無明緣行亦因亦果乃至老死亦因亦果。故善財童子一百一十處求善知識只向十二因緣中求最後見彌勒彌勒卻指見文殊文殊者即汝本地無明。若心心別異向外求善知識者一念才生即滅才滅又生所以汝等比丘亦生亦老亦病亦死酬因答果已來即五聚之生滅五聚者五陰也。一念不起即十八界空即身便是菩提華果即心便是靈智亦云靈臺若有所住著即身為死屍亦云守死屍鬼。問淨名默然文殊贊嘆云是真入不二法門如何師云不二法門即你本心也。說與不說即有起滅無言說時無所顯示故文殊贊嘆。云淨名不說聲有斷滅否師云語即默默即語語默不二故云聲之實性亦無斷滅文殊本聞亦無斷滅。所以如來常說未曾有不說時如來說即是法法即是說法說不二故乃至報化二身菩薩聲聞山河大地水鳥樹林一時說法所以語亦說默亦說終日說而未嘗說。既若是但以默為本。問聲聞藏形於三界不能藏於菩提者如何師云形者質也聲聞人但能斷三見修已離煩惱不能藏於菩提故還被魔王於菩提中捉得於林中宴坐還成微細見菩提心也。菩提人已於三界菩提決定不舍不取不取故七大中覓他不得不舍故外魔亦覓他不得。汝但擬著一法印子早成也。印著有及六道四生文出印著空即無相文現。如今但知決定不印一切物此印為虛空不一不二。空本不空印本不有。十方虛空世界諸佛出世如見電光一般觀一切蠢動含靈如響一般見十方微塵國土恰似海中一滴水相似聞一切甚深法如幻如化心心不異法法不異乃至千經萬論只為你之一心若不取一切相故言如是一心中方便勤莊嚴。
---
問如我昔為歌利王割裁身體如何師云仙人者即是你心歌利王好求也不首王位謂之貪利。如今學人不積功累德見者便擬學與歌王何別。如見色時壞卻仙人眼聞生時壞卻仙人耳乃至覺知時亦復如是喚作節節支解。云只如仙人忍時不何更有節節支解不可一心忍一心不忍也。師云你作無生見忍辱解無求解總是傷損。云仙人割時還知痛否又云此中無受者是誰受痛師云你既不痛出頭來覓個甚麼
---
問然燈佛授記為在五百歲中五百歲外師云五百歲中不得授記所授記者你本決定不忘不失有為不取菩提但以了世非世亦不出五百歲舀外別授記亦不於五百歲中得授記。云了世三際相不可得已否師云無一法可得。云何故言頻經五百世前後極時長。師云五百世長遠當之猶是仙人故然授燈記時實無少法可得。
---
問教中云銷我億劫顛倒想不歷僧只獲法身者如何師云若以三無數劫修行有所證得者盡恆沙劫不得若於一剎那中獲得法身直了見性者猶是三乘教之極談也。何以故以見法身可獲故皆屬不了義教中收。
---
問見法頓了者見祖師意否師云祖師出虛空外。云有限量否師云有無限量此皆數量對待之法。祖師云且非有限量非無限量非非有無限量以絕待故。你如今學者未能出得三乘教外爭喚作禪師分明相汝道一等學禪莫取次妄生異見如人飲水冷暖自知一行一往一剎那間念念不異若不是不免輪迴。問佛身無為不墯諸數何故佛身舍利八斛四斗師云你作如是見只見假舍利不見真舍利。云舍利為是本有為復功勳師云非是本有亦非功勳。云若非本有又非功勳何故如來舍利唯煉唯精金骨常存師乃呵云你作如此見解爭喚作學禪人你見虛空曾有骨存否諸佛心同太虛覓什麼骨云如今見有舍利此是何法師云此從你妄想心生即見舍利。云和尚還有舍利否請將出來看師云真舍利難見你但以十指撮盡妙高峰為塵即見真舍利。
---
夫參禪學道須得一切處不生心只論忘機即佛道隆分別即魔軍盛畢竟無毛頭許少法可得。
---
問祖傳法付與何人師云無法與人。云云何得二祖請師安心師云你若道有二祖即合覓得心覓心不可得故。所以道與你安心竟若有所得全歸生滅。
---
問佛窮得無明否師云無明即是一切諸佛得道之處所以緣起是道場。所見一塵一色便合無邊性舉足下足不離道場道場者無所得也。我向你道只無所得名為坐道場。云無名者為明為暗師云非明非暗明暗是代謝之法無明且不明亦不暗不明只是本明不明不暗只這一句子亂卻天下人眼。所以道假使滿世間皆如舍利弗盡思共度量不能測佛智其無礙慧出過虛空無你語論處。釋迦等三千大千世界忽有一菩薩出來一跨跨卻三千大千世界不出普賢一毛孔你如今把什麼本領擬學他云既是學不得為什麼道規源性無二方便有多門如之何師云歸源性無二者無明實性即諸佛性。方變有多門者即諸佛性。方便有多門者聲聞人見無明生見無明滅緣覺人但見無明滅不見無明生念念證寂滅諸佛見眾生終日生而無生終日滅而無滅無生無滅即大乘果。所以道果滿菩提圓華開世界起。舉足即佛下足即眾生。諸佛兩足尊者即理足事足眾生足生死足一切等足足故不求。是你如今念念學佛即嫌著眾生若嫌著眾生即是謗他十方諸佛所以佛出世來執除糞器蠲除戲論之糞只教你除卻從來學心見心除得盡即不墜戲論亦云搬糞出。只教你心生心若不生自然成大智者決定不分別佛與眾生一切盡不分別始得入我曹溪門下。故自古先聖云少行我法門所以無行為法門只是一心門一切人到這裡盡不敢入不道全無只是少人得得者即是佛珍重
---
問如何得不落階級師云終日吃飯未曾咬著一粒米
---
工作準備
---
　　筠州黃檗山斷際禪師傳法心要
---
　　黃檗斷際禪師宛陵錄
---
禪宗典籍由於「教外別傳不立文字」故而於文字的傳達工作上需要更豐富的傳達形式才能符合宗門教學之所需因此在其文字法脈的形式上就較其它佛典更為豐富了一般說來有下列三種格式
---
直述在自我理解情境中的觀念演示。
---
　　設問對於為著觀念傳達而假定設立的問題所作的自問自答。
---
　　問答帶著作用操作的功夫活動。
---
主要是「直述」及「設問」式的觀念表述形式當下作用的「問答」形式亦有但不是觀念表述的主要形式。
---
論旨闡述禪們功夫心法的絕對形式即是一個即心即佛的自家本事以及不假外求的活動形式。
---
題材上多有法華經的典故宗旨所使用的名相解語並不特別地多。
---
方法所有的論述皆在指向自性本源清淨心的展示形式是一個絕對的主體完整自我同一之情狀故而不假外求不作分別當下即是。
---
理論體系的方法論建構
