韓詩外傳
---
卷一
---
曾子仕于莒得粟三秉方是之時曾子重其祿而輕其身親沒之后齊迎以相楚迎以令尹晉迎以上卿方是之時曾子重其身而輕其祿。怀其寶而迷其國者不可與語仁窘其身而約其親者不可與語孝任重道遠者不擇地而息家貧親老者不擇官而仕。故君子橋褐趨時當務為急。傳云不逢時而仕任事而敦其慮為之使而不入其謀貧焉故也。詩云夙夜在公實命不同。傳曰夫行露之人許嫁矣然而未往也見一物不具一禮不備守節貞理守死不往君子以為得婦道之宜故舉而傳之揚而歌之以絕無道之求防污道之行乎詩曰雖速我訟亦不爾從。孔子南游适楚至于阿谷之隧有處子佩而浣者。孔子曰彼婦人其可與言矣乎抽觴以授子貢曰善為之辭以觀其語。子貢曰吾、北鄙之人也將南之楚逢天之暑思心潭潭愿乞一飲以表我心。婦人對曰阿谷之隧隱曲之泛其水載清載濁流而趨海欲飲則飲何問婦人乎受子貢觴迎流而挹之奐然而棄之促流而挹之奐然而溢之坐、置之沙上曰禮固不親受。子貢以告。孔子曰丘知之矣。抽琴去其軫以授子貢曰善為之辭以觀其語。子貢曰向子之言穆如清風不悖我語和暢我心。于此有琴而無軫愿借子以調其音。婦人對曰吾野鄙之人也僻陋而無心五音不知安能調琴。子貢以告。孔子曰丘知之矣。抽五兩以授子貢曰善為之辭以觀其語。子貢曰吾、北鄙之人也將南之楚。于此有五兩吾不敢以當子身敢置之水浦。婦人對曰客之行差遲乖人分其資財棄之野鄙。吾年甚少何敢受子子不早去今竊有狂夫守之者矣。詩曰南有喬木不可休思。漢有游女不可求思。此之謂也。哀公問孔子曰有智壽乎孔子曰然。人有三死而非命也者自取之也居處不理飲食不節勞過者病共殺之。居下而好干上嗜欲不厭求索不止者刑共殺之。少以敵眾弱以侮強忿不量力者兵共殺之。故有三死而非命者自取之也。詩云人而無儀不死何為傳曰在天者、莫明乎日月在地者、莫明于水火在人者、莫明乎禮儀。故日月不高則所照不遠水火不積則光炎不博禮義不加乎國家則功名不白。故人之命在天國之命在禮。君人者、降禮尊賢而王重法愛民而霸好利多詐而危權謀傾覆而亡。詩曰人而無禮胡不遄死君子有辯善之度以治气養性則身后彭祖修身自強則名配堯禹宜于時則達厄于窮則處信禮者也。凡用心之術由禮則理達不由禮則悖亂。飲食衣服動靜居處由禮則知節不由禮則墊陷生疾。容貌態度進退移步由禮則夷國。政無禮則不行王事無禮則不成國無禮則不宁王無禮則死亡無日矣。詩曰人而無禮胡不遄死傳曰不仁之至忽其親不忠之至倍其君不信之至欺其友。此三者、圣王之所殺而不赦也。詩曰人而無禮不死何為王子比干殺身以成其忠柳下惠殺身以成其信伯夷叔齊殺身以成其廉此三子者皆天下之通士也豈不愛其身哉為夫義之不立名之不顯則士恥之故殺身以遂其行。由是觀之卑賤貧窮非士之恥也天下舉忠而士不與焉舉信而士不與焉舉廉而士不與焉三者存乎身名傳于世與日月并而息天不能殺地不能生當桀紂之世不之能污也然則非惡生而樂死也惡富貴好貧賤也由其理尊貴及己而仕也不辭也。孔子曰富而可求雖執鞭之士吾亦為之。故甋窮而不憫勞辱而不苟然后能有致也。詩曰我心匪石不可轉也我心匪席不可卷也。此之謂也。原憲居魯環堵之室茨以蒿萊蓬戶瓮牖桷桑而無樞上漏下濕匡坐而弦歌。子貢乘肥馬衣輕裘中紺而表素軒不容巷而往見之。原憲楮冠黎杖而應門正冠則纓絕振襟則肘見納履則踵決。子貢曰嘻先生何病也原憲仰而應之曰憲聞之無財之謂貧學而不能行之謂病。憲、貧也非病也。若夫希世而行比周而友學以為人教以為己仁義之匿車馬之飾衣裘之麗憲不忍為之也。子貢逡巡面有慚色不辭而去。原憲乃徐步曳杖歌商頌而反聲淪于天地如出金石。天子不得而臣也諸侯不得而友也。故養身者忘家養志者忘身身且不愛孰能忝之。詩曰琱葹磪菕不可轉也我心匪席不可卷也。傳曰所謂士者雖不能盡備乎道術必有由也雖不能盡乎美者必有處也。言不務多務審所行而已行既已尊之言既已由之若肌膚性命之不可易也。詩曰我心匪石不可轉也我心匪席不可卷也。傳曰君子洁其身而同者合焉善其音而類者應焉。馬鳴而馬應之牛鳴而牛應之非知也其勢然也。故新沐者必彈冠新浴者必振衣莫能以己之容人之混污然。詩曰我心匪鑒不可以茹。荊伐陳陳西門坏因其降民使修之孔子過而不式。子貢執轡而問曰禮、過三人則下二人則式。今陳之修門者眾矣夫子不為式何也孔子曰國亡而弗知不智也知而不爭非忠也亡而不死非勇也。修門者雖眾不能行一于此吾故弗式也。詩曰憂心悄悄慍于群小。小人成群何足禮哉傳曰喜名者必多怨好與者必多辱唯滅跡于人能隨天地自然為能胜理而無愛名名興則道不用道行則人無位矣。夫利為害本而福為禍先唯不求利者為無害不求福者為無禍。詩曰不忮不求何用不臧。傳曰聰者自聞明者自見聰明則仁愛著而廉恥分矣。故非道而行之雖勞不至非其有而求之雖強不得。故智者不為非其事廉者不求非其有是以害遠而名彰也。詩云不忮不求何用不臧。傳曰安命養性者不待積委而富名號傳乎世者不待勢位而顯德義暢乎中而無外求也。信哉賢者之不以天下為名利者也。詩曰不忮不求何用不臧。古者、天子左五鐘將出則撞黃鐘而右五鐘皆應之馬鳴中律駕者有文御者有數立則磬折拱則抱鼓行步中規折旋中矩然后太師奏升車之樂告出也。入則撞蕤賓以治容貌容貌得則顏色齊顏色齊則肌膚安蕤賓有聲鵠震馬鳴及介之虫無不延頸以听在內者皆玉色在外者皆金聲然后少師奏升堂之樂即席告入也。此言音樂有和物類相感同聲相應之義也。詩云鐘鼓樂之。此之謂也。枯魚銜索几何不蠹二親之壽忽如過樹木欲茂霜露不凋使賢士欲成其名二親不待。家貧親老不擇官而仕。詩曰雖則如毀父母孔邇。此之謂也。孔子曰君子有三憂弗知可無憂與知而不學可無憂與學而不行可無憂與詩曰未見君子憂心魯公甫文伯死其母不哭也。季孫聞之曰公甫文伯之母、貞女也。子死不哭必有方矣。使人問焉。對曰昔、是子也吾使之事仲尼仲尼去魯送之不出魯郊贈之不與家珍。病、不見士之視者死、不見士之流淚者死之日宮女而從者十人。此不足于士而有余于婦人也。吾是以不哭也。詩曰乃如之人兮德音無良。傳曰天地有合則生气有精矣陰陽消息則變化有時矣時得則治時失則亂。故人生而不具者五目無見不能食不能行不能言不能施化。三月微的而后能見七月而生齒而后能食年髑就而后能行三年腦合而后能言十六精通而后能施化。陰陽相反陰以陽變陽以陰變。故男、八月生齒八歲而齠齒十六而精化小通。女、七月生齒七歲而齔齒十四而精化小通。是故陽以陰變陰以陽變。故不肖者、精化始具而生气感動触情縱欲反施化是以年壽亟夭而性不長也。詩曰乃如之人兮怀婚姻也太無信也不知命也。賢者不然精气闐溢而后傷時不可過也。不見道端乃陳情欲以歌道義。詩曰靜女其姝俟我乎城隅愛而不見搔首踟躕。瞻彼日月悠悠我思道之云遠曷云能來。急時辭也是故稱之日月也。楚白公之難有仕之善者辭其母將死君。其母曰棄母而死君可乎曰聞事君者、內其祿而外其身。今之所以養母者君之祿也請往死之。比至朝三廢車中。其仆曰子懼、何不反也曰懼、吾私也死君、吾公也。吾聞君子不以私害公。遂死之。君子聞之曰好義哉必濟矣夫詩云深則厲淺則揭。此之謂也。晉靈公之時宋人殺昭公。趙宣子請師于靈公而救之。靈公曰非晉國之急也。宣子曰不然。夫大者天地其次君臣所以為順也。今殺其君所以反天地、逆人道也天必加災焉。晉為盟主而不救天罰懼及矣。詩云凡民有喪匍匐救之。而況國君乎于是靈公乃與師而從之。宋人聞之儼然感說而晉國日昌何則以其誅逆存順。詩曰凡民有喪匍匐救之。趙宣子之謂也。傳曰水濁則魚喁令苛則民亂城削則崩岸削則陂。故吳起削刑而車裂商鞅峻法而支解。治國者譬若乎張琴然大弦急則小弦絕矣。故急轡御者、非千里之御也。有聲之聲不過百里無聲之聲延及四海。故祿過其功者削名過其實者損情行合名禍福不虛至矣。詩云何其處也必有與也。何其久也必有以也。故惟其無為能長生久視而無累于物矣。傳曰衣服容貌者所以說目也應對言語者、所以說耳好惡去就者、所以說心也。故君子衣服中容貌得則民之目悅矣言語遜應對給則民之耳悅矣就仁去不仁則民之心悅矣。三者存乎身雖不在位謂之素行。故中心存善而日新之雖獨居而樂德充而形。詩曰何其處也必有与也。何其久也必有以也。仁道有四慨為下。有圣仁者有智仁者、有德仁者有慨仁者。上知天能用其時下知地能用其財中知人能安樂之是圣仁者也。上亦知天能用其時下知地、能用其財中知人能使人肆之是智仁也。寬而容眾百姓信之道所以至弗辱以時是德仁者也。廉洁直方疾亂不治、惡邪不匡雖居鄉里若坐涂炭命入朝廷如赴湯火非其民、不使非其食、弗嘗疾亂世而輕死弗顧弟兄以法度之比于不詳是慨仁者也。傳曰山銳則不高水徑則不深仁慨則其德不厚志與天地擬者、其人不祥是伯夷、叔齊、卞隨、介子推、原憲、鮑焦、袁旌目、申徒狄之行也其所受天命之度適至是而亡弗能改也雖枯稿弗舍也。詩云亦己焉哉天實為之謂之何哉慨仁雖下然圣人不廢者、匡民隱括有在是中者也。申徒狄非其世將自投于河。崔嘉聞而止之曰吾聞圣人仁士之于天地之間也民之父母也今為儒雅之故不救溺人可乎申徒狄曰不然。桀殺關龍逢、紂殺王子比干而亡天下。吳殺子胥陳殺泄冶、而滅其國。故亡國殘家非無圣智也不用故也。遂抱石而沉于河。君子聞之曰廉矣如仁歟則吾未之見也。詩曰天實為之謂之何哉鮑焦衣弊膚見挈畚持蔬遇子貢于道。子貢曰吾子何以至于此也鮑焦曰天下之遺德教者、眾矣吾何以不至于此也吾聞之世不己知而行之不已者、爽行也上不己用而干之不止者、是毀廉也。行爽毀廉然且弗舍惑于利者也。子貢曰吾聞之非其世者、不生其利污其君者、不履其土。非其世而持其蔬詩曰溥天之下莫非王土。此誰有之哉鮑焦曰于戲吾聞賢者重進而輕退廉者易愧而輕死。于是棄其蔬而立槁于洛水之上。君子聞之曰廉夫剛哉夫山銳則不高水徑則不深行慨者德不厚志与天地擬者其為人不祥。鮑焦可謂不祥矣其節度淺深适至于是矣詩云亦已焉哉天實為之謂之何哉昔者、周道之盛邵伯在朝有司請營邵以居。邵伯曰嗟以吾一身而勞百姓此非吾先君文王之志也。于是出而就蒸庶于阡陌隴畝之間而听斷焉。邵伯暴處遠野廬于樹下百姓大悅耕桑者倍力以勸于是歲大稔民給家足。其后在位者驕奢不恤元元稅賦繁數百姓困乏耕桑失時。于是詩人見召伯之所休息樹下美而歌之。詩曰蔽甘棠勿剪勿伐召伯所茇。此之謂也。
---
卷二楚庄王圍宋有七日之糧曰盡此而不克將去而歸。于是使司馬子反乘闥而窺宋城宋使華元乘闥而應之。子反曰子之國何若矣華元曰憊矣易子而食之骸而爨之。子反曰嘻甚矣憊。雖然吾聞圍者之國箝馬而抹之使肥者應客。今何吾子之情也華元曰吾聞君子見人之困則矜之小人見人之困則幸之。吾望見吾子似于君子是以情也。子反曰諾。子其勉之矣吾軍有七日糧爾揖而去。子反告庄王庄王曰若何子反曰憊矣易子而食之遂骸而爨之。庄王曰嘻甚矣憊。今得此而歸爾。子反曰不可。吾已告之矣曰軍亦有七日糧爾。庄王怒曰吾使子視之子曷為而告之子反曰區區之宋猶有不欺之臣何以楚國而無乎吾是以告之也。庄王曰雖然吾子今得此而歸爾。子反曰王請處此臣請歸耳。王曰子去我而歸吾孰与處乎此吾將從子而歸。遂師而歸。君子善其平已也華元以誠告子反得以解圍全二國之命。詩云彼姝者子何以告之。君子善其以誠相告也。魯監門之女嬰相從績中夜而泣涕。其偶曰何謂而泣也嬰曰吾聞衛世子不肖所以泣也。其偶曰衛世子不肖諸侯之憂也子曷為泣也嬰曰吾聞之异乎子之言也。昔者、宋之桓司馬得罪于宋君出于魯其馬佚而從吾園而食吾園之葵是歲、吾聞園人亡利之半。越王勾踐起兵而攻吳諸侯畏其威魯往獻女吾姊与焉兄往視之道畏而死。越兵威者、吳也兄死者、我也。由是觀之禍与福相反也。今衛世子甚不肖好兵吾男弟三人能無憂乎詩曰大夫跋涉我心則憂。是非類与乎高子問于孟子曰夫嫁娶者、非己所自親也衛女何以得編于詩也孟子曰有衛女之志則可無衛女之志則怠。若伊尹于太甲有伊尹之志則可無伊尹之志則篡。夫道二常之謂經變之謂權怀其常道而挾其變權乃得為賢。夫衛女、行中孝慮中圣權如之何詩曰既不我嘉不能旋反。視爾不臧我思不遠。楚庄王听朝罷晏。樊姬下堂而迎之曰何罷之晏也得無飢倦乎庄王曰今日听忠賢之言不知飢倦也。樊姬曰王之所謂忠賢者諸侯之客歟中國之士歟庄王曰則沈令尹也樊姬掩口而笑。庄王曰姬之所笑何也姬曰妾得于王尚湯沐執巾櫛振衽席十有一年矣然妾未嘗不遣人之梁鄭之間求美女而進之于王也与妾同列者、十人賢于妾者、二人妾豈不欲擅王之寵哉不敢私愿蔽眾美欲王之多見則娛。今沈令尹相楚數年矣未嘗見進賢而退不肖也又焉得為忠賢乎庄王旦朝以樊姬之言告沈令尹令尹避席而進孫叔敖。叔敖治楚三年而楚國霸。楚史援筆而書之于策曰楚之霸樊姬之力也。詩曰百爾所思不如我所之。樊姬之謂也閔子騫始見于夫子有菜色后有芻豢之色。子貢問曰子始有菜色今有芻豢之色何也閔子曰吾出蒹葭之中入夫子之門夫子內切以孝外為之陳王法心竊樂之出見羽蓋龍旗裘旃相隨心又樂之二者相攻炊丑而不能任是以有菜色也。今被夫子之文深又賴二三子切而進之內明于去就之義出見羽蓋龍旗旃裘隨視之如壇土矣是以有芻豢之色。詩曰如切如如琢如磨。傳曰昔而雨者何也曰無何也猶不雨而雨也。星墜木鳴國人皆恐何也是天地之變陰陽之化物之罕至者也怪之、可也畏之非也。夫日月之薄蝕怪星之党見風雨之不時是無世而不嘗有也上明政平是雖并至無傷也上政險是雖無一無益也。夫万物之有災人妖最可畏也。曰何謂人妖乎曰枯耕傷稼枯耘傷歲政險失民田穢稼惡糴貴民飢道有死人寇盜并起上下乖窮离鄰人相暴對門相盜禮義不修牛馬相生六畜作妖臣下殺上父子相疑是謂人妖是生于亂。傳曰天地之災隱而廢也萬物之怪書不說也。無用之變不急之災棄而不治若夫君臣之義父子之親男女之別切而不舍也。詩曰如切如琢如琢如磨。孔子曰口欲味心欲佚教之以仁心欲兵身惡勞教之以恭好辯論而畏懼教之以勇目好色耳好聲教之以義。易曰艮其限列銦插因厲熏心。詩曰吁嗟女兮無與士耽。皆防邪禁佚調和心志。高牆丰上激下未必崩也降雨興流潦至則崩必先矣。草木根淺未必撅也飄風興暴雨墜則撅必先矣。君子居是邦也不崇仁義尊賢臣以理万物未必亡也一旦有非常之變諸侯交爭人趨車馳迫然禍至乃始憂愁干喉焦唇仰天而嘆庶几乎望其安也不亦晚乎孔子曰不慎其前而悔其后。嗟乎雖悔無及矣。詩曰掇其泣矣何嗟及矣。曾子曰君子有三言可貫而佩之一曰無內疏而外親二曰身不善而怨他人三曰患至而后呼天。子貢曰何也曾子曰內疏而外親不亦反乎身不善而怨他人不亦遠乎患至而后呼天不亦晚乎詩曰菲第撠藈嚝伔狾夫霜雪雨露、殺生万物者也天無事焉猶之貴天也。執法厭文治官治民者、有司也君無事焉猶之尊君也。夫辟土殖谷者、后稷也決江流河者禹也听獄執中者皋陶也然而圣后者堯也。故有道以御之身雖無能也必使能者為己用也無道以御之彼雖多能猶將無益于存亡矣。詩曰執轡如組兩驂如舞。貴能御也。傳曰孔子云美哉顏無父之御也。馬知后有輿而輕之知上有人而愛之馬親其正而愛其事如使馬能言彼將必曰樂哉今日之騶也。至于顏淪少衰矣馬知后有輿而輕之知上有人而敬之馬親其正而敬其事如使馬能言彼將必曰騶來其人之使我也。至于顏夷而衰矣馬知后有輿而重之知上有人而畏之馬親其正而畏其事如使馬能言彼將必曰騶來騶來女不騶彼將殺女。故御馬有法矣御民有道矣法得則馬和而歡道得則民安而集。詩曰執轡如組兩驂如舞。馱尿蚺。顏淵侍坐魯定公于台東野畢御馬于台下。定公曰善哉東野畢之御也。顏淵曰善則善矣其馬將佚矣。定公不說以告左右曰聞君子不譖人君子亦譖人乎顏淵退俄而、廄人以東野畢馬佚聞矣。定公揭席而起曰趣駕召顏淵。顏淵至定公曰鄉寡人曰善哉東野畢之御也。吾子曰善則善矣然則馬將佚矣。不識吾子以何知之顏淵曰臣以政知之。昔者舜工于使人造父工于使馬舜不窮其民造父不极其馬是以舜無佚民造父無佚馬。今東野畢之上車執轡御体正矣周旋步驟朝禮畢矣歷險致遠馬力殫矣然猶策之不已所以知佚也。定公曰善。可少進。顏淵曰獸窮則嚙鳥窮則啄人窮則詐。自古及今窮其下能不危者未之有也。詩曰執轡如組兩驂如舞。善御之謂也。定公曰寡人之過矣。崔杼庄公合士大夫盟盟者皆脫劍而入言不疾措血至者死所殺者十余人次及晏子奉杯血仰天而嘆曰惡乎崔杼將為無道而殺其君。于是盟者皆視之。崔杼謂晏子曰子与我吾將与子分國子不与我殺子。直兵將推之曲兵將鉤之。吾愿子之圖之也。晏子曰留以利而倍其君非仁也劫以刃而失其志者、非勇也。詩曰莫莫葛延于條枚。愷悌君子求福不回。嬰其可回矣直兵推之曲兵鉤之嬰不之革也。崔杼曰舍晏子。晏子起而出授綏而乘其仆馳晏子撫其手曰麋鹿在山林其命在庖廚。命有所懸安在疾驅。安行成節然后去之。詩曰羔裘如濡恂直且侯彼已之子舍命不偷。晏子之謂也。楚昭王有士曰石奢其為人也公而好直王使為理。于是道有殺人者石奢追之則父也還返于廷曰殺人者臣之父也。以父成政非孝也不行君法非忠也弛罪廢法而伏其辜臣之所守也。遂伏斧噳曰命在君。君曰追而不及庸有罪乎子其治事矣。石奢曰不然。不私其父非孝也不行君法、非忠也以死罪生、不廉也。君欲赦之上之惠也臣不能失法下之義也。遂不去榥噳刎頸而死乎廷。君子聞之曰貞夫法哉石先生乎孔子曰子為父隱父為子隱直在其中矣。詩曰彼已之子邦之司直。石先生之謂也。外寬而內直自設于隱括之中直己不直人善廢而不悒悒蘧伯玉之行也。故為人父者則愿以為子為人子者則愿以為父為人君者、則愿以為臣為人臣者則愿以為君。名昭諸侯天下愿焉。詩曰彼已之子邦之彥兮。此君子之行也。傳曰孔子遭齊程本子于郯之間傾蓋而語終日有間顧子路曰由東帛十匹以贈先生。子路不對有間又顧曰東帛十匹以贈先生。子路率爾而對曰昔者、由也聞之于夫子士不中道相見女無媒而嫁者、君子不行也。孔子曰夫詩不云乎野有蔓草零露兮。有美一人清揚婉兮。邂逅相遇适我愿兮。且夫齊程本子天下之賢士也吾于是不贈終身不之見也。大德不菖閑小德出入可也。君子有主善之心而無胜人之色德足以君天下而無驕肆之容行足以及后世而不以一言非人之不善。故曰君子盛德而卑虛己以受人旁行不流應物而不窮雖在下位民愿戴之雖欲無尊得乎哉詩曰彼己之子美如英美如英殊异乎公行。君子易和而難狎也易懼而不可劫也畏患而不避義死好利而不為所非交親而不比言辯而不亂。蕩蕩乎其易不可失也慨乎其廉而不劌也溫乎其仁厚之光大也超乎其有以殊于世也。詩曰美如玉美如玉殊异乎公族。商容嘗執羽鑰馮于馬徒欲以伐紂而不能遂去伏于太行。及武王克殷立為天子欲以為三公。商容辭曰吾常馮于馬徒欲以伐紂而不能愚也不爭而隱無勇也愚且無勇不足以備乎三公。遂固辭不受命。君子聞之曰商容可謂內省而不誣能矣君子哉去素餐遠矣詩曰彼君子兮不素餐兮。商先生之謂也。晉文侯使李离為大理過听殺人自拘于廷請死于君。君曰官有貴賤罰有輕重下吏有罪非子之罪也。李离對曰臣居官為長不与下吏讓位受爵為多不與下吏分利。今過听殺人而下吏蒙其死非所聞也。不受命。君曰自以為罪則寡人亦有罪矣。李离曰法失則刑刑失則死。君以臣為能听微決疑故使臣為理。今過听殺人之罪罪當死。君曰棄位委官伏法亡國非所望也。趣去無憂寡人之心。李离對曰政亂國危君之憂也軍敗卒亂將之憂也。夫無能以事君行以臨官是無功不公食祿也。臣不能以虛自誣。遂伏劍而死。君子聞之曰忠矣乎詩曰彼君子兮不素餐兮。李先生之謂也。楚狂接輿躬耕以食。其妻之市未返楚王使使者賚金百鎰造門曰大王使臣奉金百鎰愿請先生治河南。接輿笑而不應使者遂不得辭而去。妻從市而來曰先生少而為義豈將老而遺之哉門外車軼何其深也接輿曰今者、王使使者賚金百鎰欲使我治河南。其妻曰豈許之乎曰未也。妻曰君使不從非忠也從之是遺義也。不如去之。乃夫負釜甑妻戴經器變易姓字莫知其所之。論語曰色斯舉矣翔而后集。接輿之妻是也。詩曰逝將去汝适彼樂土樂土樂土爰得我所。昔者桀為酒池糟堤縱靡靡之樂而牛飲者三千群臣皆相持而歌江水沛兮舟楫敗兮我王廢兮趣歸于亳亳亦大兮又曰樂兮樂兮四壯驕兮六轡沃兮去不善兮善何不樂兮伊尹知大命之將去舉觴造桀曰君王不听臣言大命去矣亡無日矣。桀相然而盍然而笑曰子又妖言矣。吾有天下猶天之有日也日有亡乎日亡吾亦亡也。于是伊尹接履而趨遂适于湯湯以為相。可謂适彼樂土爰得其所矣。詩曰逝將去汝适彼樂土樂土樂土爰得我所。伊尹去夏入殷田饒去魯适燕介之推去晉入山。田饒事魯哀公而不見察田饒謂哀公曰臣將去君黃鵠舉矣。哀公曰何謂也曰君獨不見夫雞乎首戴冠者文也足搏距者武也敵在前敢斗者、勇也得食相告仁也守夜不失時信也。雞有此五德君猶日瀹而食之者何也則以其所從來者近也。夫黃鵠一舉千里止君園池食君魚鱉啄君黍粱無此五者君猶貴之以其所從來者遠矣。臣將去君黃鵠舉矣哀公曰止。吾將書子言也。田饒曰臣聞食其食者不毀其器陰其樹者不折其枝。有臣不用何書其言遂去之燕。燕立以為相三年燕政大平國無盜賊。哀公喟然太息為之辟寢三月減損上服。曰不慎其前而悔其后何可复得。詩云逝將去汝适彼樂國樂國樂國爰得我直。子賤治單父彈鳴琴身不下堂而單父治。巫馬期以星出以星入日夜不處以身親之而單父亦治。巫馬期問于子賤子賤曰我任人子任力。任人者佚任力者勞。人謂子賤則君子矣佚四肢全耳目平心气而百官理任其數而已。巫馬期則不然乎然事惟勞力教詔雖治猶未至也。詩曰子有衣裳弗曳弗婁子有車馬弗馳弗驅。子路曰士不能勤苦不能輕死亡不能恬貧窮而曰我行義吾不信也。昔者申包胥立于秦廷七日七夜哭不絕聲是以存楚不能勤苦焉得行此比干且死而諫愈忠伯夷叔齊餓于首陽而志益彰不輕死亡焉能行此。曾子褐衣緒未嘗完也米之食未嘗飽也義不之合則辭上卿不恬貧窮焉能行此夫士欲立身行道無顧難易然后能行之欲行義白名無顧利害然后能行之。詩曰彼己之子碩大且篤。良非篤修身行之君子其孰能与之哉子路与巫馬期薪于韞丘之下陳之富人有虞師氏者脂車百乘觴于韞丘之上。子路与巫馬期曰使子無忘子之所知亦無進子之所能得此富終身無复見夫子子為之乎巫馬期喟然仰天而嘆熽然投潪于地曰吾嘗聞之夫子勇士不忘喪其元志士仁人不忘在溝壑。子不知予与試予与意者、其志与子路心慚故負薪先歸。孔子曰由來何為偕出而先返也子路曰向也由与巫馬期薪于韞丘之下陳之富人有處師氏者脂車百乘觴于韞丘之上由謂巫馬期曰使子無忘子之所知亦無進子之所能得此富終身無复見夫子子為之乎巫馬期喟然仰天而嘆熽然投潪于地曰吾嘗聞夫子勇士不忘喪其元志士仁人不忘在溝壑。子不知予与試予与意者其志与由也心慚故先負薪歸。孔子援琴而彈詩曰肅肅鴇羽集于苞栩。王事靡崢不能稷黍。父母何怙悠悠蒼天曷其有所予道不行邪使汝愿者。孔子曰士有五有鴯笳擼燦屑腋緩裾擼燦凶視潞氛擼燦行鬧腔菡擼燦忻裁籃者。有鴯笳擼膊灰園疵襉幸謇恚捕匆員健腋緩裾擼膊灰哉袂罹炔蛔悖捕匆猿廾無度。資勇悍者不以衛上攻戰而反以侵陵私斗。心智惠者不以端計數而反以事奸飾詐。貌美好者不以統朝蒞民而反以蠱女從欲。此五者所謂士失其美質者也。詩曰溫其如玉在其板屋亂我心曲。上之人所遇色為先聲音次之事行為后。故望而宜為人君者、容也近而可信者、色也發而安中者、言也久而可觀者、行也。故君子容色天下儀象而望之不假言而知為人君者。詩曰顏如渥丹其君也哉子夏讀詩已畢。夫子問曰爾亦何大于詩矣子夏對曰詩之于事也昭昭乎若日月之光明燎燎乎如星辰之錯行上有堯舜之道下有三王之義弟子不敢忘雖居蓬戶之中彈琴以詠先王之風有人亦樂之無人亦樂之亦可發憤忘食矣。詩曰衡門之下可以栖遲泌之洋洋可以樂飢。夫子造然變容曰嘻吾子始可以言詩已矣然子以見其表未見其里。顏淵曰其表已見其里又何有哉孔子曰窺其門不入其中安知其奧藏之所在乎然藏又非難也。丘嘗悉心盡志已入其中前有高岸后有深谷冷冷然如此既立而已矣不能見其里未謂精微者也。傳曰國無道則飄風厲疾暴雨折木陰陽錯氛夏寒冬溫春熱秋榮日月無光星辰錯行民多疾病國多不祥群生不壽而五谷不登。當成周之時陰陽調寒暑平群生遂万物宁故曰其風治其樂連其驅馬舒其民依依其行遲遲其意好好詩曰匪風發兮匪車偈兮。顧瞻周道中心怛兮。夫治气養心之術血气剛強則務之以調和智慮潛深則一之以易諒勇毅強果則輔之以道術齊給便捷則安之以靜退卑攝貪利則抗之以高志容眾好散則劫之以師友怠慢檡蒼恐匆曰鱸鄭蒼竿穸隧蒼蚝現匆岳窶幀倉紋鬧詞材熬隊衫瘢材优得師莫慎一好。好一則博博則精精則神神則化是以君子務結心乎一也。詩曰淑人君子其儀一兮其儀一兮心如結兮。玉不琢不成器人不學不成行。家有千金之玉不知治猶之貧也良工宰之則富及子孫。君子謀之則為國用。故動則安百姓議則延民命。詩曰淑人君子正是國人正是國人胡不万年。嫁女之家三夜不息燭思相离也。取婦之家三日不舉樂思嗣親也。是故婚禮不賀人之序也。三月而廟見稱來婦也。厥明見舅姑舅姑降于西階婦升自阼階授之室也。憂思三日不殺三月孝子之情也。故禮者、因人情為文。詩曰親結其縭九十其儀。言多儀也。原天命治心術理好惡适情性而治道畢矣。原天命則不惑禍福不惑禍福則動靜修。治心術則不妄喜怒不妄喜怒則賞罰不阿。理好惡則不貪無用不貪無用則不害物性。适情性則不過欲不過欲則養性知足。四者不求于外不假于人反諸已而存矣。夫人者、說人者也形而為仁義動而為法則。詩曰伐柯伐柯其則不遠。
---
卷三傳曰昔者、舜甑盆無膻而下不以余獲罪飯乎土簋啜乎土型而農不以力獲罪衣而領而女不以巧獲罪法下易由事寡易為功而民不以政獲罪。故大道多容大德多下圣人寡為故用物常壯也。傳曰易簡而天下之理得矣。詩曰政有夷之行子孫保之。忠易為禮誠易為辭賢人易為民工巧易為材。詩曰政有夷之行子孫保之。有殷之時谷生湯之廷三日而大拱。湯問伊尹曰何物也對曰谷樹也。湯問何為而生于此伊尹曰谷之出澤野物也今生天子之庭殆不吉也。湯曰奈何伊尹曰臣聞妖者、禍之先祥者、福之先。見妖而為善則禍不至見祥而為不善則福不臻湯乃齋戒靜處夙興夜寐吊死問疾赦過賑窮七日而谷亡妖孽不見國家昌。詩曰畏天之威于時保之。昔者、周文王之時蒞國八年夏六月文王寢疾五日而地動東西南北不出國郊。有司皆曰臣聞地之動為人主也。今者、君王寢疾五日而地動四面不出國郊群臣皆恐請移之。文王曰奈何其移之也對曰興事動眾以增國城其可移之乎文王曰不可。夫天之道見妖是以罰有罪也我必有罪故此罰我也。今又專興事動眾以增國城是重吾罪也不可以之。昌也請改行重善移之其可以免乎于是遂謹其禮節硬皮革以交諸侯飾其辭令幣帛以禮俊士頒其爵列等級田疇以賞有功。遂與群臣行此無幾何而疾止。文王即位八年而地動之后四十三年凡蒞國五十一年而終此文王之所以踐妖也。詩曰畏天之威于時保之。王者之論德也而不尊無功不官無德不誅無罪。朝無幸位民無幸生。故上賢使能而等級不菖折暴禁悍而刑罰不過。百姓曉然皆知夫為善于家取賞于朝也為不善于幽而蒙刑于顯。夫是之謂定論是王者之德。詩曰明昭有周式序在位。傳曰以從俗為善以貨財為寶以養性為己為道是民德也未及于士也。行法而志堅不以私欲害其所聞是勁士也未及于君子也。行法而志堅好修其所聞以矯其情言行多當未安諭也知慮多當未周密也上則能大其所隆也下則能開道不若己者是篤厚君子未及圣人也。若夫百王之法若別白黑應當世之變若數三綱行禮要節若運四支因化之功若推四時天下得序群物安居是圣人也。詩曰明昭有周式序在位。魏文侯欲置相召李克問曰寡人欲置相非翟黃則魏成子愿卜之于先生。李克避席而辭曰臣聞之卑不謀疏不間親。臣外居高者也不敢當命。文侯曰先生臨事勿讓。李克曰夫觀士也居則視其所親富則視其所與達則視其所舉窮則視其所不為貧則視其所不取。此五者足以觀矣。文侯曰請先生就舍寡人之相定矣。李克出遇翟黃曰今日聞君召先生而卜相果誰為之李克曰魏成子為之。翟黃悖然作色曰吾何負于魏成子西河之守吾所進也君以鄴為憂吾進西門豹君欲伐中山吾進樂羊中山既拔無守之者吾進先生君欲置太子傅吾進趙蒼。皆有成功就事吾何負于魏成子克曰子之言克于子之君也豈比周以求大官哉君問置相非成則黃二子何如臣對曰君不察故也。居則視其所親富則視其所与達則視其所舉窮則視其所不為貧則視其所不取。五者以定矣何待克哉是以知魏成子為相也。且子焉得与魏成子比魏成子食祿日千鐘什一在內以聘約天下之士是以得卜子夏田子方段干木此三人君皆師友之子之所進皆臣之子焉得与魏成子比乎翟黃逡巡再拜曰鄙人固陋失對于夫子。詩曰明昭有周式序在位。成侯嗣公聚計數之君也未及取民也子產取民也未及為政也管仲為政也未及修禮。故修禮者王為政者強取民者安聚者亡。故合聚之以招谷積財以肥敵危身亡國之道也明君不蹈也。將修禮以齊朝正法以齊官平政以齊下然后節奏齊乎朝法則度量正乎官忠信愛刑平乎下。如是百姓愛之如父母畏之如神明。是以德澤洋乎海內福祉歸乎王公。詩曰降福簡簡威儀反反既醉既飽福祿來反。楚庄王寢疾卜之曰河為崇。大夫曰請用牲。庄王曰止。古者、圣王制祭不過望濉漳江漢楚之望也寡人雖不德河非所獲罪也。遂不祭三日而疾有瘳。孔子聞之曰楚庄王之霸其有方矣制節守職反身不貳其霸不亦宜乎詩曰嗟嗟保介庄王之謂也。人主之疾十有二發非有賢醫莫能治也。何謂十二發痿、蹶、逆、脹、滿、支、膈、盲、煩、喘、痹、風此之曰十二發。賢醫治之何曰省事輕刑則痿不作無使小民飢寒則蹶不作無令財貨上流則逆不作無令倉廩積腐則脹不作無使府庫充實則滿不作無使群臣縱恣則支不作無使下情不上通則隔不作上材恤下則肓不作法令奉行則煩不作無使下怨則喘不作無使賢伏匿則痹不作無使百姓歌吟誹謗則風不作。夫重臣群下者人主之心腹支体也心腹支体無疾則人主無疾矣故非有賢醫莫能治也。人皆有此十二疾而不用賢醫則國非其國也。詩曰多將儢豢刪藥。終亦必亡而已矣。故賢醫用則眾庶無疾況人主乎傳曰太平之時無、跛、眇、鰜叭濉鄱蹋哺覆豢拮櫻殘植豢薜埽駁牢襁負之遺育然各以序終者賢醫之用也。故安止平正除疾之道無他焉用賢而已矣。詩曰有瞽有瞽在周之庭。紂之遺民也。傳曰喪祭之禮廢則臣子之恩薄臣子之恩薄則背死亡生者眾。小雅曰子子孫孫勿替引之。人事倫則順于鬼神順于鬼神則降福孔皆。詩曰以享以祀以介景福。武王伐紂到于邢丘折為三天雨三日不休。武王心懼召太公而問曰意者紂未可伐乎太公對曰不然。因折為三者軍當分為三也。天雨、三日不休欲洒吾兵也。武王曰然何若矣太公曰愛其人及屋上烏惡其人者憎其骨余。咸劉厥敵靡使有余。武王曰于戲天下未定也周公趨而進曰不然。使各度其宅而佃其田無獲舊新。百姓有過在予一人。武王曰于戲天下已定矣。乃修武勒兵于宁更名邢丘曰怀宁曰修武行克紂于牧之野。詩曰牧野洋洋檀車皇皇駟矄彭彭維師尚父時維鷹揚涼彼武王肆伐大商會朝清明。既反商及下車封黃帝之后于蒯封帝堯之后于祝封舜之后于陳。下車而封夏后氏之后于杞封殷之后于宋封比干之墓釋箕子之囚表商容之閭。濟河而西馬放華山之陽示不复乘牛放桃林之野示不复服也車甲而藏之于府庫示不复用也。于是廢軍而郊射左射狸首右射騶虞然后天下知武王不复用兵也。祀乎明堂而民知孝朝覲然后諸侯知以敬坐三老于大學天子執醬而饋執爵而嘄所以教諸侯之悌也。此四者天下之大教也。夫武之久不亦宜乎詩曰胜殷遏劉耆定爾功。言伐紂而殷亡武也。孟嘗君請學于閔子使車往迎閔子。閔子曰禮有來學而無往教。致師而學不能學往教則不能化君也。君所謂不能學者也臣所謂不能化者也。于是孟嘗君曰敬聞命矣。明日、衣請受業。詩曰日就月將。劍雖利不厲不斷材雖美不學不高。雖有旨酒嘉怀膊恢捌渲跡凰漵猩頻潰不學不達其功。故學然后知不足教然后知不究。不足故自愧而勉不究、故盡師而熟。由此觀之則教學相長也。子夏問詩學一以知二孔子曰起予者商也始可与言詩已矣。孔子賢乎英杰而圣德備弟子被光景而德彰。詩曰日就月將。凡學之道嚴師為難。師嚴然后道尊道尊然后民知敬學。故太學之禮雖詔于天子無北面尊師尚道也。故不言而信不怒而威師之謂也。詩曰日就月將學有緝熙于光明。傳曰宋大水。魯人吊之曰天降淫雨害于粢盛延及君地以憂執政使臣敬吊。宋人應之曰寡人不仁齋戒不修使民不時天加以災又遺君憂拜命之辱。孔子聞之曰宋國其庶几矣。弟子曰何謂孔子曰昔桀紂不任其過其亡也忽焉。成湯文王知任其過其興也勃焉。過而改之是不過也。宋人聞之乃夙興夜寐吊死問疾戮力宇內三歲年丰政平。鄉使宋人不聞孔子之言則年谷未丰而國家未宁。詩曰佛時仔肩示我顯德行。齊桓公設庭燎為便人欲造見者幾年而士不至。于是東野有以九九見者桓公使戲之曰九九足以見乎鄙人曰臣聞君設庭燎以待士期年而士不至。夫士之所以不至者君、天下之賢君也四方之士皆自以不及君故不至也。夫九九、薄能耳而君猶禮之況賢于九九者乎夫太山不讓礫石江海不辭小流所以成其大也。詩曰先民有言詢于芻蕘。博謀也。桓公曰善。乃固禮之。四月四方之士相導而至矣。詩曰自堂徂基自羊徂牛。以小成大。太平之時民行役者不菖時男女不失時以偶。孝子不失時以養外無曠夫內無怨女上無不慈之父下無不孝之子父子相成夫婦相保天下和平國家安宁人事備乎下天道應乎上。故天不變經地不易形日月昭明列宿有常天施地化陰陽和合動以雷電潤以風雨節以山川均其寒暑万民育生各得其所而制國用。故國有所安地有所主圣人刳木為舟剡木為以通四方之物使澤人足乎水山人足乎魚余衍之財有所流。故丰膏不獨樂磽确不獨苦雖遭凶年飢歲禹湯之水旱而民無凍餓之色。故生不乏用死不轉尸夫是之謂樂。詩曰于鑠王師遵養時晦。能制天下必能養其民也能養其民者為自養也。飲食适乎藏滋味适乎气勞佚适乎筋骨寒暖适乎肌膚然后气藏平心術治思慮得喜怒時起居而游樂事時而用足夫是之謂能自養者也。故圣人不淫佚侈靡者非鄙夫色而愛財用也養有适過則不樂故不為也。是以夏不數浴非愛水也冬不頻湯非愛火也不高台榭非無土木也不大鐘鼎非無金錫也不沈于酒不貪于色非辟丑也直行情性之所安而制度可以為天下法矣。故用不靡財足以養其生而天下稱其仁也養不害性足以成教而天下稱其義也适情辟余不求非其有而天下稱其廉也行成不可掩息刑不可犯執一道而輕万物天下稱其勇也。四行在乎民居則婉愉怒則胜敵故審其所以養而治道具矣治道具而遠近畜矣。詩曰于鑠王師遵養時晦。言相養者之至于晦也。公儀休相魯而嗜魚一國人獻魚而不受。其弟諫曰嗜魚不受何也曰夫欲嗜魚故不受也。受魚而免于相則不能自給魚無受而不免于相長自給于魚。此明于魚為己者也。故老子曰后其身而身先外其身而身存。非以其無私乎故能成其私。詩曰思無邪。此之謂也。傳曰魯有父子訟者、康子欲殺。孔子曰未可殺也。夫民父子訟之為不義久矣是則上失其道上有道是人亡矣。訟者聞之請無訟。康子曰治民以孝殺一不義以不孝不亦可乎孔子曰否。不教而听其獄殺不辜也三軍大敗不可誅也獄讞不治不可刑也。上陳之教而先服之則百姓從風矣邪行不從然后俟之以刑則民知罪矣。夫一仞之牆民不能菖百仞之山童子登游焉凌遲故也。今其仁義之陵遲久矣能謂民無菖乎詩曰俾民不迷。昔之君子道其百姓不使迷是以威厲而刑措不用也。故形其仁義謹其教道使民目晰焉而見之使民耳晰焉而聞之使民心晰焉而知之則道不迷而民志不惑矣。詩曰示我顯德行。故道義不易民不由也禮樂不明民不見也。詩曰周道如砥其直如矢。言其易也。君子所履小人所視。言其明也。涎言顧之潸焉出涕。哀其不聞禮教而就刑誅也。夫散其本教而施之刑辟猶決其牢而發以毒矢也不亦哀乎故曰未可殺也。昔者、先王使民以禮譬之如御也刑者鞭策也今猶無轡銜而鞭策以御也欲馬之進則策其后欲馬之退則策其前御者以勞而馬亦多傷矣。今猶此也上憂勞而民多罹刑。詩曰人而無禮胡不遄死為上無禮則不免乎患為下無禮則不免乎刑上下無禮胡不遄死康子避席再拜曰仆雖不敏請承此語矣。孔子退朝門人子路難曰父子訟、道邪孔子曰非也。子路曰然則夫子胡為君子而免之也孔子曰不戒責成害也慢令致期暴也不教而誅、賊也。君子為政避此三者。且詩曰載色載笑匪怒伊教。當舜之時有苗不服其不服者衡山在南岐山在北左洞庭之波右彭澤之水由此險也。以其不服禹請伐之而舜不許曰吾喻教猶未竭也。久喻教而有苗民請服。天下聞之皆薄禹之義而美舜之德。詩曰載色載笑匪怒伊教。舜之謂也。問曰然則禹之德不及舜乎曰非然也。禹之所以請伐者欲彰舜之德也。故善則稱君過則稱己臣下之義也。假使禹為君舜為臣亦如此而已矣。夫禹可謂達乎為人臣之大体也。季孫氏之治魯也眾殺人而必當其罪多罰人而必當其過。子貢曰暴哉治乎季孫聞之曰吾殺人必當其罪罰人必當其過。先生以為暴何也子貢曰夫奚不若子產之治鄭一年而負罰之過省二年而刑殺之罪亡三年而庫無拘人。故民歸之如水就下愛之、如孝子敬父母。子產病將死國人皆吁嗟曰誰可使代子產死者乎及其不免死也士大夫哭之于朝商賈哭之于市農夫哭之于野。哭子產者皆如喪父母。今竊聞夫子疾之時則國人喜活則國人皆駭。以死相賀以生相恐非暴而何哉賜聞之托法而治謂之暴不戒致期謂之虐不教而誅謂之賊以身胜人謂之責。責者失身賊者失臣虐者失政暴者失民。且賜聞居上位行此四者而不亡者未之有也。于是季孫稽首謝曰謹聞命矣。詩曰載色載笑匪怒伊教。問者曰夫智者何以樂于水也曰夫水者緣理而行不遺小間似有智者動而下之似有禮者蹈深不疑似有勇者障防而清似知命者歷險致遠卒成不毀似有德者。天地以成群物以生國家以宁万事以平品物以正。此智者所以樂于水也。詩曰思樂泮水薄采其茆。魯侯戾止在泮飲酒。樂水之謂也。問者曰夫仁者何以樂于山也曰夫山者、万民之所瞻仰也。草木生焉万物植焉飛鳥集焉走獸休焉四方益取与焉出云道風曊斕醇洹斕匾猿桑補乙宁。此仁者所以樂于山也。詩曰太山岩岩魯邦所瞻。樂山之謂也。傳曰晉文公嘗約亡反國三行賞而不及陶叔狐。陶叔狐謂咎犯曰吾從而亡十有一年顏色黯黑手足胼胝。今反國三行賞而我不與焉君其忘我乎其有大過乎子試為我言之。咎犯言之。文公曰噫我豈忘是子哉高明至賢志行全成湛我以道說我以仁變化我行昭明我使我為成人者吾以為上賞。恭我以禮防我以義藩援我使我不為非者吾以為次。勇猛強武氣勢自御難在前則處在難在后則處后免我危難之中吾以為次。然勞苦之士次之。詩曰率履不越遂視既發。今不內自訟過不悅百姓將何錫之哉夫詐人者曰古今异情其所以治亂异道。而眾人皆愚而無知、陋而無度者也于其所見猶可欺也況乎千歲之后乎彼詐人者、門庭之間猶挾欺而況乎千歲之上乎然則圣人何以不可欺也曰圣人以己度人者也。以心度心以情度情以類度類古今一也。類不悖雖久同理故性緣理而不迷也。夫五帝之前無傳人非無賢人久故也五帝之中無傳政非無善改久故也虞夏有傳政不如殷周之察也非無善政久故也。夫傳者久則愈略近則愈詳略則舉大詳則舉細。故愚者聞其大不知其細聞其細不知其大是以久而差。三王五帝政之至也。詩曰帝命不違至于湯齊。言古今一也。舜生于諸馮遷于負夏卒于鳴條東夷之人也。文王生于岐周卒于畢郢西夷之人也。地之相去也千有余里世之相后也千有余歲然得志行乎中國若合符節。孔子曰先圣后圣其揆一也。詩曰帝命不違至于湯齊。孔子觀于周廟有欹器焉。孔子問于守廟者曰此謂何器也對曰此蓋為宥座之器。孔子曰聞宥座器滿則覆虛則欹中則正有之乎對曰然。孔子使子路取水試之滿則覆中則正虛則欹。孔子喟然而嘆曰嗚呼惡有滿而不覆者哉子路曰敢問持滿有道乎孔子曰持滿之道抑而損之。子路曰損之有道乎孔子曰德行寬裕者、守之以恭土地廣大者守之以儉祿位尊盛者守之以卑人眾兵強者守之以畏聰明睿智者、守之以愚博聞強記者守之以淺。夫是之謂抑而損之。詩曰湯降不遲圣敬日躋。周公踐天子之位七年布衣之士所贄而師者十人所友見者十二人窮巷白屋先見者四十九人時進善者百人教士千人宮朝者万人。成王封伯禽于魯周公誡之曰往矣子無以魯國驕士。吾、文王之子武王之弟成王之叔父也又相天下吾于天下亦不輕矣。然一沐三握發一飯三吐哺猶恐失天下之士。吾聞德行寬裕守之以恭者榮土地廣大守之以儉者安祿位尊盛守之以卑者貴人眾兵強守之以畏者胜聰明睿智守之以愚者善博聞強記守之以淺者智。夫此六者、皆謙德也。夫貴為天子富有四海由此德也不謙而失天下亡其身者桀紂是也可不慎歟故易有一道大足以守天下中足以守其國家近足以守其身謙之謂也。夫天道虧盈而益謙地道變盈而流謙鬼神害盈而福謙人道惡盈而好謙。是以衣成則必缺宮成則必缺隅屋成則必加拙示不成者、天道然也。易曰謙、亨、君子有終、吉。詩曰湯降不遲圣敬日躋。誡之哉其無以魯國驕士也。傳曰子路盛服以見孔子。孔子曰由、疏疏者何也昔者、江于汶其始出也不足以濫觴及其至乎江之津也不方舟不避風不可渡也非其眾川之多歟今汝衣服其盛顏色充滿天下有誰加汝哉子路趨出改服而入蓋揖如也。孔子曰由志之吾語女夫慎于言者不嘩慎于行者不伐。色知而有長者、小人也。故君子知之為知之不知為不知言之要也能之為能之不能為不能行之要也。言要則知行要則仁既知且仁又何加哉詩曰湯降不遲圣敬日躋。君子行不貴苟難說不貴苟察名不貴苟傳惟其當之為貴。夫負石而赴河行之難為者也而申徒狄能之君子不貴者非禮義之中也。山淵平天地比齊秦襲入乎耳出乎口鉤有須卵有毛此說之難持者也而鄧惠施能之君子不貴者非禮義之中也。盜跖吟口名聲若日月与舜禹俱傳而不息君子不貴者非禮義之中也。故君子行不貴苟難說不貴苟察名不貴苟傳維其當之為貴。詩曰不競不亢不剛不柔。伯夷叔齊目不視惡色耳不听惡聲非其君不事非其民不使橫政之所出橫民之所止弗忍居也思与鄉人居若朝衣朝冠坐于涂炭也。故聞伯夷之風者、貪夫廉懦夫有立志。至柳下惠則不然不羞污君不辭小官進不隱賢必由其道甋窮而不憫遺佚而不怨与鄉人居愉愉然不去也雖袒裼裸裎于我側彼安能浼我哉故聞柳下惠之風鄙夫寬薄夫厚。至乎孔子去魯遲遲乎其行也可以去而去可以止而止去父母國之道也。伯夷、圣人之清者也柳下惠、圣人之和者也孔子、圣人之中者也。詩曰不競不不剛不柔。中庸和通之謂也。王者之等賦正事田野什一關市譏而不征山林澤梁以時入而不禁。相地而正壤理道而致貢。万物群來無有流滯以相通移。近者不隱其能遠者不疾其勞。雖幽間僻陋之國莫不趨使而安樂之。夫是之謂王者之等賦正事。詩曰敷政优优百祿是遒。孫卿与臨武君議兵于趙孝成王之前。王曰敢問兵之要臨武君曰夫之要義上得天時下得地利后之發先之至此兵之要也。孫卿曰不然。夫兵之要在附親士民而已。六馬不和造父不能以致遠弓矢不調羿不能以中微士民不親附湯武不能以戰胜。由此觀之要在于附親士民而已矣。臨武君曰不然。夫兵之用變故也其所貴謀詐也善用之者猶脫兔莫知其出孫吳用之無敵于天下。由此觀之豈待親士民而后可哉孫卿曰不然。君之所道者、諸侯之兵、謀臣之事也臣之所道者、仁人之兵圣王之事也。彼可詐者必怠慢者也君臣上下之際突然有离德者也。夫以跖而詐桀猶有工拙焉。以桀詐堯如以指撓沸以卵投石抱羽毛而赴烈火入則饕玻太怚詐也且夫暴國將孰焉與至哉彼其与至者必欺其民民之親我也芬若椒蘭歡如父子彼顧其上如毒蜂蠆之人哉雖桀跖豈肯為其所至惡賊其所至愛哉是猶使人之子孫自賊其父母也彼則先覺其失何可詐哉且仁人之兵聚則成卒散則成列延居則若莫邪之長刃嬰之者斷銳居則若莫邪之利鋒當之者潰圓居則若丘山之不可移也方居則若盤石之不可拔也触之摧角折節而退爾夫何可詐也。詩曰武王載旆有虔秉鉞如火烈烈則莫我敢曷。此謂湯武之兵也。孝成王避席仰首曰寡人雖不敏請依先生之兵也。受命之士正衣冠而立儼然人望而信之其次、聞其言而信之其次、見其行而信之既見其行而眾皆不信斯下矣。詩曰慎与言矣謂爾不信。昔者、不出戶而知天下不窺牖而見天道非目能視乎千里之前非耳能聞乎千里之外以己之情量之也。己惡飢寒焉則知天下之欲衣食也己惡勞苦焉則知天下之欲安佚也己惡衰乏焉則知天下之欲富足也。知此三者、圣王之所以不降席而匡天下。故君子之道忠恕而已矣。夫處飢渴苦血气困寒暑動肌膚此四者民之大害也害不除未可教御也。四体不掩則鮮仁人五藏空虛則無立士。故先王之法天子親耕后妃親蚕先天下憂衣与食也。詩曰父母何嘗心之憂矣之子無裳。
---
卷四紂作炮烙之刑。王子比干曰主暴不諫非忠也畏死不言非勇也。見過即諫不用即死忠之至也。遂諫三日不去朝紂囚殺之。詩曰昊天大憮予慎無辜桀為酒池可以運舟糟丘足以望十里而牛飲者三千人。關龍逢進諫曰古之人君身行禮義愛民節財故國安而身壽。今君用財若無窮殺人若恐弗胜君若弗革天殃必降而誅必至矣。君其革之立而不去朝。桀囚而殺之。君子聞之曰天之命矣詩曰昊天太憮予慎無辜有大忠者有次忠者有下忠者有國賊者。以道覆君而化之是謂大忠也以德調君而輔之是謂次忠也以諫非君而怨之是謂下忠也不恤乎公道之達義偷合苟同以持祿養者是謂國賊也。若周公之于成王可謂大忠也管仲之于桓公可謂次忠也子胥之于夫差可謂下忠也曹触龍之于紂可謂國賊也。皆人臣之所為也吉凶賢不肖之效也。詩曰匪其止共惟王之邛。哀公問取人。孔子曰無取健無取佞無取口讒。健、驕也佞、諂也讒、誕也。故弓調然后求勁焉馬服然后求良焉士信愨然后求知焉士不信焉又多知譬之豺狼其難以身近也。周書曰為虎傅翼也。不亦殆乎詩曰匪其止共惟王之邛。言其不恭其職事而病其主也。齊桓公獨以管仲謀伐莒而國人知之。桓公謂管仲曰寡人獨為仲父言而國人知之何也管仲曰意若國中有圣人乎今東郭牙安在桓公顧曰在此。管仲曰子有言乎東郭牙曰然。管仲曰子何以知之曰臣聞君子有三色是以知之。管仲曰何謂三色曰歡忻愛說鐘鼓之色也愁悴哀憂衰之色也猛厲充實兵革之色也。是以知之。管仲曰何以知其莒也對曰君東南面而指口張而不掩舌舉而不下是以知其莒也。桓公曰善。詩曰他人有心予忖度之。東郭先生曰目者、心之符也言者、行之指也。夫知者之于人也未嘗求知而后能知也觀容貌察氣志定取舍而人情畢矣。詩曰他人有心予忖度之。今有堅甲利兵不足以施敵破虜弓良矢調不足射遠中微與無兵等爾。有民不足強用嚴敵与無民等爾。故盤石千里不為有地愚民百万不為有民。詩曰維南有箕不可以簸揚維北有斗不可以挹酒漿。傳曰舜彈五弦之琴以歌南風而天下治。周平公酒不离于前鐘石不解于懸而宇內亦治。匹夫百畝一室不遑啟處無所移之也。夫以一人而兼听天下其日有余而下治是使人為之也。夫擅使人之權而不能制眾于下則在位者非其人也。詩曰維南有箕不可以簸揚維北有斗不可以挹酒漿。言有位無其事也。齊桓公伐山戎其道過燕燕君送之出境。桓公問管仲曰諸侯相送固出境乎管仲曰非天子不出境。桓公曰然畏而失禮也。寡人不可使燕失禮。乃割燕君所至之地以与之。諸侯聞之皆朝于齊。詩曰靜恭爾位好是正直。神之听之介爾景福。韶用干戚非至樂也舜兼二女非達禮也封黃帝之子十九人非法義也往田號泣未盡命也。以人觀之則是也以法量之則未也。禮曰禮儀三百威儀三千。詩曰靜恭爾位正直是与神之听之式谷以女。禮者、治辯之极也強國之本也威行之道也功名之統也王公由之所以一天下也不由之所以隕社稷也。是故堅甲利兵不足以為武高城深池不足以為固嚴令繁刑不足以為威由其道則行不由其道則廢。昔楚人蛟革犀兕以為甲堅如金石宛如鉅蛇慘若蜂蠆輕利剛疾卒如飄風然兵殆于垂沙唐子死庄軨走楚分為三四者此豈無堅甲利兵也哉所以統之非其道故也。汝淮以為險江漢以為池緣之以方城限之以鄧林然秦師至于鄢郢舉若振槁然是豈無固塞限險也哉其所以統之者、非其道故也。紂殺比干而囚箕子為炮烙之刑殺戮無時群下愁怨皆莫冀其命然周師至令不行乎左右而豈其無嚴令繁刑也哉其所以統之者、非其道故也。若夫明道而均分之誠愛而時使之則下之應上如影響矣有不由命然后俟之以刑刑一人而天下服下不非其上知罪在己也。是以刑罰競消而威行如流者、無他由是道故也。詩曰自東自西自南自北無思不服。如是則近者歌謳之遠者赴趨之幽閑僻陋之國莫不趨使而安樂之若赤子之歸慈母者、何也仁刑義立教誠愛深禮樂交通故也。詩曰禮儀卒度笑語卒獲。君人者、以禮分施均遍而不偏臣以禮事君忠順而不解父寬惠而有禮子敬愛而致恭兄慈愛而見友弟敬　而不慢夫照臨而有別妻柔順而听從若夫行之而不中道即恐懼而自竦。此全道也偏立則亂具立則治。請問兼能之奈何曰審禮。昔者、先王審禮以惠天下故德及天地。動無不當。夫君子恭而不難敬而不鞏貧窮而不約富貴而不驕應變而不窮審之禮也。故君子于禮也敬而安之其于事也經而不失其于人也寬裕寡怨而弗阿其于儀也修飾而不危其應變也齊給便捷而不累其于百官伎藝之人也不与爭能而致用其功其于天地万物也不拂其所而謹裁其盛其待上也忠順而不解其使下也均遍而不偏其于交游也緣類而有義其于鄉曲也容而不亂。是故窮則有名通則有功仁義兼覆天下而不窮明通天地、理万變而不疑血气平和志意廣大行義塞天地仁知之极也夫是謂先王審之禮也。若是、則老者安之少者怀之朋友信之如赤子之歸慈母也。曰仁刑義立教誠愛深禮樂交通故也。詩曰禮儀卒度笑語卒獲。晏子聘魯上堂則趨授玉則跪。子貢怪之問孔子曰晏子知禮乎今者晏子來聘魯上堂則趨授玉則跪何也孔子曰其有方矣。待其見我我將問焉。俄而晏子至孔子問之。晏子對曰夫上堂之禮君行一臣行二。今君行疾臣敢不趨乎今君之授幣也卑臣敢不跪乎孔子曰善。禮中又有禮。賜、寡使也何足以識禮也詩曰禮儀卒度笑語卒獲。晏子之謂也。古者八家而井田。方里為一井廣三百步長三百步為一里其田九百畝。廣一步、長百步為一畝廣百步長百步為百畝。八家為鄰家得百畝余夫各得二十五畝家為公田十畝余二十畝共為廬舍各得二畝半。八家相保出入更守疾病相憂患難相救有無相貸飲食相召嫁娶相謀漁獵分得仁恩施行是以其民和親而相好。詩曰中田有廬疆場有瓜。今或不然令民相伍有罪相伺有刑相舉使构造怨仇而民相殘傷和睦之心賊仁恩害士化所和者寡欲敗者多于仁道泯焉。詩曰其何能淑載胥及溺。天子不言多少諸侯不言利害大夫不言得喪士不言通財貨不賈于道。故駟馬之家不持雞豚之息伐冰之家不圖牛馬之入千乘之君不通貨財冢卿不修幣施大夫不為場圃委積之臣不貪市井之利。是以貧窮有所歡而孤寡有所措手足也。詩曰彼有遺秉此有滯穗伊寡婦之利。人主欲得善射及遠中微則懸貴爵重賞以招致之內不阿子弟外不隱遠人能中是者取之是豈不謂之大道也哉雖圣人弗能易也。今欲治國馭民調一上下將內以固城外以拒難治則制人人弗能制亂則危削滅亡可立待也。然而求卿相輔佐獨不如是之公惟便僻比己之是用豈不謂過乎故有社稷莫不欲安俄則危矣莫不欲存俄則亡矣。古之國千余今無數十其故何也莫不失于是也。故明主有私人以百金名珠玉而無私以官職事業者何也曰本不利所私也。彼不能而主使之是主也臣不能而為之是詐臣也。主于上臣詐于下滅亡無日矣俱害之道也。故惟明主能愛其所愛主則必危其所愛。夫文王非無便之辟親己者超然乃舉太公于舟人而用之豈私之哉以為親邪則异族之人也以為故耶則未嘗相識也以為姣好耶則太公年七十二焉然而齒墮矣然而用之者文王欲立貴道欲白貴名兼制天下以惠中國而不可以獨故舉是人而用之貴道果立貴名果白兼制天下立國七十一姬姓獨居五十二周之子孫苟不狂惑莫不為天下顯諸侯夫是之謂能愛其所愛矣。故惟明主能愛其所愛其主必危其所愛此之謂也。大雅曰貽厥孫謀以燕翼子。小雅曰死喪無日無幾相見。危其所愛之謂也。問者不告告者勿問有諍气者勿与論。必由其道至然后接之非其道則避之。故禮恭然后可與言道之方辭順然后可与言道之理色從然后可與言道之极。故未可与言而言謂之瞽可與言而不与言謂之隱君子不瞽言謹其序。詩曰彼交匪紓天子所予。言必交吾志然后予。子為親隱義不得正君誅不義仁不得受。雖違仁害義法在其中矣。詩曰优哉游哉亦是戾矣。齊桓公問于管仲曰王者何貴曰貴天。桓公仰而視天。管仲曰所謂天非蒼莽之天也。王者以百姓為天百姓与之則安輔之則強非之則危倍之則亡。詩曰民之無良相怨一方。民皆居一方而怨其上不亡者、未之有也。善御者不忘其馬善射者不忘其弓善為上者不忘其下。誠愛而利之四海之內闔若一家不愛而利子或殺父而況天下乎詩曰民之無良相怨一方。出則為宗族患入則為鄉里憂。詩曰如蠻如髦我是用憂。小人之行也。有君不能事有臣欲其忠有父不能事有子欲其孝有兄不能敬有弟欲其從令。詩曰受爵不讓至于己斯亡。言能知于人而不能自知也。夫當世之愚飾邪說文奸言以亂天下欺惑眾愚使混然不知是非治亂之所存者、則是范睢、魏牟、田文、庄周、慎到、田駢、墨翟、宋綦、鄧、惠施之徒也。此十子者、皆順非而澤聞見雜博然而不師上古不法先王按往舊造說務自為工道無所遇而人相從故曰十子者之工說說皆不足合大道美風俗治綱紀然其持之各有故言之皆有理足以欺惑眾愚交亂朴鄙則是十子之罪也。若夫總方略一統類齊言行群天下之英杰告之以大道教之以至順蕝要之間衽席之上簡然圣王之文具沛然平世之俗趨工說者不能入也十子者不能親也無置錐之地而王公不能与爭名則是圣人之未得志者也仲尼是也一天下財万物長養人民兼利天下通達之屬莫不從服工說者立息十子者遷化則圣人之得穿蚽乘從硎且病嗜私焙撾裨眨可戲從碇粗疲蚕則仲尼之義以務息十子之說如是者、人之事畢矣天下之害除矣圣人之跡著矣。詩曰雨雪見曰消。君子大心則敬天而道小心則畏義而節知則明達而類愚則端愨而法喜則和而治憂則靜而違達則宁而容窮則納而詳。小人大心則慢而暴小心則淫而傾知則攫盜而徼愚則毒賊而亂喜則輕易而快憂則挫而懾達則驕而偏窮則棄而累其肢体之序与禽獸同節言語之暴与蠻夷不殊出則為宗族患入則為鄉里憂。詩曰如蠻如髦。我則用憂。傳曰愛由情出謂之仁節愛理宜謂之義致愛恭謹謂之禮文禮謂之容禮容之美自足以為治。故其言可以為民道民從是言也行可以為民法民從是行也書之于策傳之于志万世子子孫孫道而不舍。由之則治失之則亂由之則生失之則死。今夫肢体之序与禽獸同節言語之暴与蠻夷不殊混然無道此明王圣主之所罪。詩曰如蠻如髦我是用憂。客有說春申君者曰湯以七十里文王百里皆兼天下一海內。今夫孫子者天下之賢人也君借之百里之勢臣竊以為不便于君。若何春申君曰善。于是使人謝孫子去而之趙趙以為上卿。客又說春申君曰昔伊尹去夏之殷殷王而夏亡管仲去魯而入齊魯弱而齊強。由是觀之夫賢者之所在其君未嘗不善其國未嘗不安也。今孫子、天下之賢人何謂辭而去春申君又云善。于是使請孫子。孫子因偽喜謝之鄙語曰癘怜王。此不恭之語也雖不可不審也非比為劫殺死亡之主者也夫人主年少而放無術法以知奸即大臣以專斷圖私以禁誅于己也故舍賢長而立幼弱廢正直而用不善。故春秋之志曰楚王之子圍聘于鄭未出境聞王疾返問疾遂以冠纓絞王而殺之因自立。齊崔杼之妻美庄公通之〔崔杼帥其党而攻庄公庄公請与分國〕崔杼不許欲自刃于廟〔崔杼又不許〕庄公走出菖于外牆射中其股遂殺而立其弟景公。近世所見李兌用趙餓主父于沙丘百日而殺之。淖齒用齊擢閔王之筋而懸之于廟宿昔而殺之。夫癘雖姜痂疵上比遠世未至絞頸射股也下比近世未至擢筋餓死也。夫劫殺死亡之主心之憂勞形之苦痛必甚于癘矣。由此觀之癘雖怜王可也。因為賦曰旋玉瑤珠不知佩雜布与錦不知异閭佣寄爸疵劍叉頗噶甘侵聰病悅為明以聾為聰以是為非以吉為凶。嗚呼上天曷維其同詩曰上帝甚蹈無自瘵焉。南苗异獸之猶犬羊也与之于人猶死之藥也安舊侈質習貫易性而然也。夫狂者自忘其非芻豢也飯土忘其非粱飯也然則楚之狂者楚言齊之狂者齊言習使然也。夫習之于人而著深而固是暢于筋骨貞于膠漆是以君子務為學也。詩曰既見君子德音孔膠。孟子曰仁、人心也義、人路也。舍其路弗由放其心而弗求。人有雞犬放則知求之有放心而不知求其于心為不若雞犬哉不知類之甚矣悲矣終亦必亡而已矣。故學問之道無他焉求其放心而已。詩曰中心藏之何日忘之道雖近不行不至事雖小不為不成每自多者出人不遠矣。夫巧弓在此手也傳角被筋膠漆之和即可以為万乘之寶也。及其彼手而賈不數銖。人同材鈞而貴賤相万者、盡心致志也。詩曰中心藏之何日忘之傳曰誠惡惡知刑之本誠善善知敬之本。惟誠感神達乎民心知刑敬之本則不怒而威不言而信誠、德之主也。詩曰鼓鐘于宮聲聞于外。孔子見客客去。顏淵曰客、仁也。孔子曰恨兮其心顙兮其口仁則吾不知也言之所聚也。顏淵蹴然變色。曰良玉度尺雖有十仞之土不能掩其光良珠度寸雖有百仞之水不能掩其瑩。夫形、体也色、心也閔閔乎其薄也。苟有溫良在中則眉睫著之矣疵瑕在中則眉睫不能匿之。詩曰鼓鐘于宮聲聞于外。偽詐不可長空虛不可守朽木不可雕情亡不可久。詩曰鐘鼓于宮聲聞于外。言有中者必能見外也。所謂庸人者口不能道乎善言心不能知先王之法動作而不知所務止立而不知所定日選于物而不知所貴不知選賢人善士而托其身焉從物而流不知所歸五藏無政心從而坏遂不反是以動而形危靜則名辱。詩曰之子無良二三其德。客有見周公者應之于門曰何以道旦也客曰在外即言外在內即言內入乎將毋周公曰請入。客曰立即言義坐即言仁坐乎將毋周公曰請坐。客曰疾言則翕翕徐言則不聞言乎將毋周公唯唯旦也菖。明日興師而誅管蔡。故客善以不言之說周公善听不言之說若周公可謂能听微言矣。故君子之告人也微其救人之急也婉。詩曰豈敢憚行畏不能趨。
---
卷五子夏問曰關睢何以為國風始也孔子曰關睢至矣乎夫關睢之人仰則天俯則地幽幽冥冥德之所藏紛紛沸沸道之所行如神龍變化斐斐文章。大哉關睢之道也万物之所系群生之所懸命也河洛出圖書麟鳳翔乎郊不由關睢之道則關睢之事將奚由至矣哉夫六經之策皆歸論汲汲蓋取之乎關睢關睢之事大矣哉馮馮翊翊自東自西自南自北無思不服。子其勉強之思服之天地之間生民之屬王道之原不外此矣。子夏喟然嘆曰大哉關睢乃天地之基也。詩曰鐘鼓樂之。孔子抱圣人之心彷徨乎道德之城逍遙乎無形之鄉。倚天理觀人情明終始知得失故興仁義厭勢利以持養之。于是周室微王道絕諸侯力政強劫弱眾暴寡百姓靡安莫之紀綱禮儀廢坏人倫不理于是孔子自東自西自南自北匍匐救之。王者之政賢能不待次而舉不肖不待須臾而廢元惡不待教而誅中庸不待政而化。分未定也則有昭穆。雖公卿大夫之子孫也行絕禮儀則歸之庶人。遂傾覆之民牧而試之。雖庶民之子孫也積學而正身行能禮儀則歸之士大夫。敬而待之安則蓄不安則棄。反側之民上收而事之官而衣食之王覆無遺材行反時者死之無赦謂之天誅。是王者之政也。詩曰人而無儀不死何為君者、民之源也源清則流清源濁則流濁。故有社稷者、不能愛其民而求民親己愛己不可得也。民不親不愛而求為己用為己死不可得也。民弗為用弗為死而求兵之勁城之固不可得也。兵不勁城不固而欲不危削滅亡不可得也。夫危削滅亡之情皆積于此而求安樂是聞不亦難乎是枉生者也。悲夫枉生者不待時而滅亡矣。故人主欲強固安樂莫若反己欲附下一民則莫若及之政欲修政美俗則莫若求其人。彼其人者生今之世而志乎古之世以天下之王公莫之好也而是子獨好之以民莫之為也而是子獨為之也。抑為之者窮而是子猶為之而無是須臾怠焉差焉。獨明夫先王所以遇之者所以失之者知國之安危臧否若別白黑則是其人也。人主欲強固安樂則莫若与其人為之巨用之則天下為一諸侯為臣小用之則威行鄰國莫之能御。若殷之用伊尹周之遇太公可謂巨用之矣齊之用管仲楚之用孫叔敖可為小用之矣。巨用之者如彼小用之者如此也。故曰粹而王駁而霸無一而亡。詩曰四國無政不用其良。不用其良臣而不亡者未之有也。造父、天下之善御者矣無車馬則無所見其能。羿、天下之善射者矣無弓矢則無所見其巧。彼大儒者、調一天下者也無百里之地則無所見其功。夫車固馬選而不能致千里者、則非造父也。弓調矢直而不能射遠中微則非羿也。用百里之地而不能調一天下制四夷者則非大儒也。彼大儒者、雖隱居窮巷陋室無置錐之地而王公不能与爭名矣用百里之地則千里國不与之爭胜矣棰笞暴國一齊天下莫之能傾是大儒之勛。其言有類其行有禮其舉事無悔其持檢應變曲當與時遷徙与世偃仰千舉万變其道一也是大儒之稽也。故有俗人者、有俗儒者、有雅儒者、有大儒者。耳不聞學行無正義迷迷然以富利為隆是俗人也。逢衣博帶略法先王而足亂世術謬學雜其衣冠言行為已同于世俗而不知其惡也言談議說已無异于老墨而不知分是俗儒者也。法先王一制度言行有大法而明不能濟法教之所不及、聞見之所未至知之為知之不知為不知內不自誣外不誣人以是尊賢敬法而不敢怠傲焉是雅儒者也。法先王依禮義以淺持博以一行万苟有仁義之類雖鳥獸若別黑白奇物變所未嘗聞見卒然起一方則舉統類以應之無所疑援法而度之奄然如合符節是大儒者也。故人主用俗人則万乘之國亡用俗儒則萬乘之國存用雅儒則千里之國安用大儒則百里之地久而三年天下諸侯為臣用萬乘之國則舉錯定于一朝之間。詩曰周雖舊邦其命維新。文王亦可謂大儒已矣。楚成王讀書于殿上而倫扁在下作而問曰不審主君所讀何書也成王曰先圣之書。倫扁曰此真先圣王之糟粕耳非美者也。成王曰子何以言之倫扁曰以臣輪言之。夫以規為圓矩為方此其可付乎子孫者也。若夫合三木而為一應乎心動乎体其不可得而傳者也。則凡所傳真糟粕耳。故唐虞之法可得而考也其喻人心不可及矣。詩曰上天之載無聲無臭。其孰能及之孔子學鼓琴于師襄子而不進。師襄子曰夫子可以進矣孔子曰丘已得其曲矣未得其數也。有間曰天子可以進矣曰丘已得其數矣未得其意也。有間复曰夫子可以進矣曰丘已得其人矣未得其類也。有間曰邈然遠望洋洋乎翼翼乎必作此樂也默然思戚然而悵以王天下以朝諸侯者其惟文王乎師襄子避席再拜曰善師以為文王之操也。孔子持文王之聲知文王之為人。師襄子曰敢問何以知其文王之操也孔子曰然。夫仁者好偉和者好粉智者好彈有殷匆庹吆美觥鶚且災拔耐踔床僖病傳曰聞其末而達其本者、圣也。紂之為主勞民力冤酷之令加于百姓凄之惡施于大臣群下不信百姓疾怨故天下叛而愿為文王臣紂自取之也。夫貴為天子富有天下及周師至而令不行乎左右悲夫當是之時索為匹夫不可得也。詩曰天位殷适使不俠四方。夫五色雖明有時而渝丰交之木有時而落物有成衰不得自若。故三王之道周而复始窮則反本非務變而已將以止惡扶微絀繆淪非調和陰陽順万物之宜也。詩曰勉勉我王綱紀四方。禮者、則天地之体因人情而為之節文者也。無禮何以正身無師、安知禮之是也。禮然而然是情安于禮也師云而云是知若師也。情安禮知若師則是君子之道。言中倫行中理天下順矣。詩曰不識不知順帝之則。上不知順孝則民不知反本。君不知敬長則民不知貴親。診祭不敬山川失時則民無畏矣。不教而誅則民不識勸也。故君子修身及孝則民不倍矣。敬孝達乎下則民知慈愛矣。好惡喻乎百姓則下應其上如影響矣。是則兼制天下定海內臣万姓之要法也明王圣主之所不能須臾而舍也。詩曰成王之孚下土之式永言孝思孝思惟則。成王之時有三苗貫桑而生同為一秀大機滿車長几充箱。成王問周公曰此何物也周公曰三苗同一秀意者、天下殆同一也。比几三年累有越嘗氏重九譯而至獻白雉于周公道路悠遠山川幽深恐使人之未達也故重譯而來。周公曰吾何以見賜也譯曰吾受命國之黃發曰久矣天之不迅風疾雨也海不波溢也三年于茲矣意者、中國殆有圣人盍往朝之于是來也。周公乃敬求其所以來。詩曰于万斯年不遐有佐。登高臨深遠見之樂台榭不如丘山所見高也平原廣望博觀之樂沼池不如川澤所見博也。勞心苦思從欲极好靡財傷情毀名損壽悲夫傷哉窮君之反于是道而愁百姓。詩曰上帝板板下民卒癉。儒者、儒也儒之為言無也不易之術也千舉万變其道不窮六經是也。若夫君臣之義父子之親夫婦之別朋友之序此儒者所謹守、日切磋而不舍也。雖居窮巷陋室之下而內不足以充虛外不足以蓋形無置錐之地明察足以持天下大舉在人上則王公之材也小用使在位則社稷之臣也雖岩居穴處而王侯不能与爭名何也仁義之化存爾。如使王者听其言信其行則唐虞之法可得而觀頌聲可得而听。詩曰先民有言詢于芻蕘。取謀之博也。傳曰天子居廣廈之下帷帳之內旃茵之上被　舄視不出閫莽然而知天下者以其賢左右也。故獨視不若与眾視之明也獨听不若与眾听之聰也獨慮不若与眾慮之工也。故明主使賢臣輻湊并進所以通中正而致隱居之士。詩曰先民有言詢于芻蕘。此之謂也。天設其高而日月成明地設其厚而山陵成名上設其道而百事得序。自周衰坏以來王道廢而不起禮義絕而不繼。秦之時非禮義棄詩書略古昔大滅圣道專為苟妄以貪利為俗以較獵為化而天下大亂于是兵作而火起暴露居外而民以侵漁遏奪相攘為服習离圣王光烈之日久遠未嘗見仁義之道被禮義之風是以縹蘩瘢捕嗑益凌遲以威武相攝妄為佞人不避禍患此其所以難治也。人有六情目欲視好色耳欲听宮商鼻欲嗅芬香口欲嗜甘旨其身体四肢欲安而不作衣欲被文繡而輕暖此六者、民之六情也失之則亂從之則穆。故圣王之教其民也必因其情而節之以禮必從其欲而制之以義義簡而備禮易而法去情不遠故民之從命也速。孔子知道之易行曰詩云牖民孔易。非虛辭也。之性為絲弗得女工燔以沸湯抽其統理不成為絲。卵之性為雛不得良雞覆伏孚育積日累久則不成為雛。夫人性善非得明王圣主扶攜內之以道則不成為君子。詩曰天生蒸民其命匪諶。靡不有初鮮克有終。言惟明王圣然后使之然也。智如泉源行可以為表儀者、人師也。智可以砥行可以為輔弼者、人友也。据法守職而不敢為非者、人吏也。當前決意一呼再喏者、人隸也。故上主以師為佐中主以友為佐下主以吏為佐危亡之主以隸為佐。語曰淵廣者、其魚大主明者其臣慧相觀而志合必由其中。故同明相見同音相聞同志相從非賢者莫能用賢。故輔弼左右所任使者、有存亡之机得失之要也可無慎乎詩曰不明爾德時無背無側爾德不明以無陪無卿。昔者禹以夏王桀以夏亡湯以殷王紂以殷亡。故無常安之國宜治之民得賢則昌不肖則亡自古及今未有不然者也。夫明鏡者、所以照形也往古者、所以知今也。夫知惡往古之所以危亡而不襲蹈其所以安存者、則無以异乎卻行而求逮于前人。鄙語曰不知為吏視已成事。或曰前車覆后車不誡是以后車覆也。故夏之所以亡者、而殷為之殷之所以亡者、而周為之。故殷可以鑒于夏而周可以鑒于殷。詩曰殷鑒不遠在夏后之世。傳曰驕溢之君寡忠口惠之人鮮信。故盈把之木無合拱之枝榮澤之水無吞舟之魚根淺則枝葉短本絕則枝葉枯。詩曰枝葉未有害本實先撥。禍福自己出也。水淵深廣則龍魚生之山林茂盛則禽獸歸之禮義修明則君子怀之。故禮及身而行修禮及國而政明。能以禮扶身則貴名自揚天下順焉令行禁止而王者之事畢矣。詩曰有覺德行四國順之。夫此之謂也。孔子曰夫談說之術齊庄以立之端誠以處之堅強以待之辟稱以喻之分以明之歡忻芬芳以送之寶之珍之貴之神之如是、則說痤不行矣夫是之謂能貴其所貴。若夫無類之說不形之行不贊之辭君子慎之。詩曰無易由言無曰苟矣。夫百姓內不乏食外不患寒則可教御以禮義矣。詩曰蒸畀祖妣以洽百禮。百禮洽則百意逐百意逐則陰陽調陰陽調則寒暑均寒暑均則三光清三光清則風雨時風雨時則群生宁如是、則天道得矣。是以不出戶而知天下不窺牖而知天道。詩曰惟此圣人瞻言百里。于鑠王師遵養時晦。言相養之至于晦也。天有四時春夏秋冬風雨霜露無非教也。清明在躬气志如神嗜欲將至有開必先。天降時雨山川出云。詩曰崧高維岳駿极于天。維岳降神生甫及申。維申及甫維周之翰。四國于蕃四方于宣。此文武之德也。三代之王也必先其令名。詩曰明明天子令聞不己。矢其文德洽此四國。此大王之德也。藍有青而絲假之青于藍地有黃而絲假之黃于地。藍青地黃猶可假也仁義之事不可假乎哉東海之魚名曰鰈比目而行不相得不能達。北方有獸名曰婁更食而更視不相得不能飽。南方有鳥名曰鶼比翼而飛不相得不能舉。西方有獸名曰洟前足鼠后足兔得甘草必銜以遺蛩蛩距虛其性非能蛩蛩距虛將為假之故也。夫鳥獸魚猶相假而況万乘之主而獨不知假此天下英雄俊士与之為伍則豈不病哉故曰以明扶明則升于天以明扶則歸其人兩瞽相扶不傷牆木不陷井阱則其幸也。詩曰惟彼不順往以垢。行也。福生于無為而患生于多欲。知足、然后富從之德宜君人然后貴從之。故貴爵而賤德者雖為天子不尊矣貪物而不知止者雖有天下不富矣。夫土地之生不益山澤之出有盡怀不富之心而求不益之物挾百倍之欲而求有盡之財是桀紂所以失其位也。詩曰大風有隧貪人敗類。哀公問于子夏曰必學然后可以安國保民乎子夏曰不學而能安國保民者未之有也。哀公曰然則五帝有師乎子夏曰臣聞黃帝學乎大墳顓頊學乎祿圖帝嚳學乎赤松子堯學乎務成子附舜尹壽禹學乎西王國湯學乎貸乎相文王學乎錫疇子斯武王學乎太公周公學乎虢叔仲尼學乎老聃。此十一圣人未遭此師則功業不能著乎天下名號不能傳乎后世者也。詩曰不愆不忘率由舊章。德也者、包天地之大配日月之明立乎四時之周臨乎陰陽之交。寒暑不能動也四時不能化也乎太陰而不濕散乎太陽而不枯。鮮洁清明而備嚴威毅疾而神至精而妙乎天地之間者、德也微圣人其孰能與于此矣。詩曰德如毛民鮮克舉之。如歲之旱草不潰茂然天勃然興云沛然下雨則万物無不興起之者。民非無仁義根于心者也王政怵迫而不得見憂郁而不得出。圣王在彼　舄視不出合而天下隨倡而天下和何如在此有以應哉詩曰如彼歲旱草不潰茂。道者何也曰君之所道也。君者何也曰群也。為天下万物而除其害者、謂之君。王者何也曰往也。天下往之謂之王。曰善養生者、故人尊之善辯治人者故人安之善顯設人者、故人親之善粉飾人者、故人樂之。四統者具天下往之四統無一而天下去之往之謂之王去之謂之亡故曰道存則國存道亡則國亡。夫省工商眾農人謹盜賊除奸邪是所以生養之也。天子三公諸侯一相大夫擅官士保職莫不治理是所以辯治之也。決德而定次量能而授官賢以為三公賢以為諸侯次則為大夫是所以顯設之也。修冠弁衣裳黼黻文章柳琢刻鏤皆有等差是所以粉飾之也。故自天子至于庶人莫不稱其能得其意安樂其事是所同也。若夫重色而成文累味而備珍則圣人所以分賢愚明貴賤。故道得則澤流群生而福歸王公澤流群生則下安而和福歸王公則上尊而榮百姓皆怀安和之心而樂戴其上夫是之謂下治而上通下治而上通頌聲之所以興也。詩曰降福簡簡威儀反反。既醉既飽福祿來反。圣人養一性而御夫气持一命而節滋味奄治天下不遺其小存其精神以補其中謂之士。詩曰不競不不剛不柔。言得中也。朝廷之士為祿故人而不出山林之士為名故往而不返。入而亦能出往而亦能返通移有常圣也。詩曰不競不亢不剛不柔。言得中也。孔子侍坐于季孫。季孫之宰通曰君使人假馬其与之乎孔子曰吾聞君取于臣謂之取不曰假。季孫悟告宰通曰今以往君有取謂之取無曰假。孔子曰正假馬之言而君臣之義定矣。論語曰必也正名乎詩曰君子無易由言。
---
卷六比干諫而死。箕子曰知不用而言愚也殺身以彰君之惡不忠也。二者不可然且為之不祥莫大焉。遂解發佯狂而去。君子聞之曰勞矣箕子盡其精神竭其忠愛見比干之事免其身仁知之至。詩曰人亦有言靡哲不愚。齊桓公見小臣三往不得見。左右曰夫小臣、國之賤臣也君三往而不得見其可已矣桓公曰惡是何言也吾聞之布衣之士不欲富貴不輕身于万乘之君万乘之君不好仁義不輕身于布衣之士。縱夫子不欲富貴可也吾不好仁義、不可也。五往而得見也。天下諸侯聞之謂桓公猶下布衣之士而況國君乎于是相率而朝靡有不至。桓公之所以九合諸侯一匡天下者、此也。詩曰有覺德行四國順之。賞勉罰偷則民不怠兼听齊明則天下歸之。然后明其分職考其事業較其官能莫不理法則公道達而私門塞公義立而私事息。如是、則持厚者進而佞諂者止貪戾者退而廉洁者起。周制曰先時者、死無赦不及時者、死無赦。人習事而因人之事使如耳目鼻口之不可相錯也。故曰職分而民不慢次定而序不亂兼听齊明而百事不留。如是、則群下百吏莫不修己然后敢安仕成能然后敢受職小人易心百姓易俗奸宄之屬莫不反愨夫是之謂政教之极則不可加矣。詩曰吁謨定命遠猶辰告。敬慎威儀惟民之則。子路治蒲三年孔子過之。入境而善之曰由恭敬以信矣。入邑曰善哉由忠信以寬矣。至庭曰善哉由明察以斷矣。子貢執轡而問曰夫子未見由而三稱善可得聞乎孔子曰入其境田疇草萊甚辟此恭敬以信故民盡力。入其邑墉屋甚尊樹木甚茂此忠信以寬其民不偷。其庭甚閑此明察以斷故民不扰也。詩曰夙興夜寐洒掃庭內。古者有命民之有能敬長怜孤、取舍好讓、居事力者、命于其君然后命得乘飾車駢馬未得命者、不得乘飾車駢馬皆有罰。故民雖有余財侈物而無禮義功德則無所用。故皆興仁義而賤財利賤財利則不爭不爭則強不陵弱眾不暴寡是君之所以象典刑而民莫犯法民莫犯法而亂斯止矣。詩曰質爾人民謹爾侯度用戒不虞。天下之辯有三至五胜而辭置下。辯者、別殊類使不相害序异端使不相悖輸公通意揚其所謂使人預知焉不務相迷也。是以辯者不失所守不胜者得其所求故辯可觀也。夫繁文以相假飾辭以相悖數譬以相移外人之身使不得反其意則論便然后害生也。夫不疏其指而弗知謂之隱外意外身謂之諱几廉倚跌謂之移指緣謬辭謂之苟四者所不為也故理可同睹也。夫隱諱移苟爭言競為而后息不能無害其為君子也故君子不為也。論語曰君子于其言無所苟而已矣。詩曰無易由言無曰苟矣。吾語子夫服人之心高上尊貴不以驕人聰明圣知不以幽人勇猛強武不以侵人齊給便捷不以欺誣人。不能則學不知則問雖知必讓然后為知。遇君則修臣下之義出鄉則修長幼之義遇長老則修弟子之義遇等夷則修朋友之義遇少而賤者則修告道寬裕之義。故無不愛也無不敬也無与人爭也曠然而天地苞万物也。如是、則老者安之少者怀之、朋友信之。詩曰惠于朋友庶民小子。子孫繩繩万民靡不承。仁者必敬其人。敬其人有道遇賢者則愛親而敬之遇不肖者則畏疏而敬之。其敬一也其情二也。若夫忠信端愨而不害傷則無接而不然是仁之質也。仁以為質義以為理開口無不可以為人法式者。詩曰不僭不賊鮮不為則。子曰不學而好思雖知不廣矣學而慢其身雖學不尊矣。不以誠立雖立不久矣誠未著而好言雖言不信矣。美材也而不聞君子之道隱小物以害大物者災必及身矣。詩曰其何能淑載胥及溺。民勞思佚治暴思仁刑危思安國亂思天。詩曰靡有旅力以念穹蒼。問者曰古之謂知道者曰先生何也猶言先醒也。不聞道術之人則冥于得失不知亂之所由庵庵乎其猶醉也。故世主有先生者有后生者、有不生者。昔者、楚庄王謀事而居有憂色。申公巫臣問曰王何為有憂也庄王曰吾聞諸侯之德能自取師者王能自取友者霸而与居不若其身者亡。以寡人之不肖也諸大夫之論莫有及于寡人是以憂也。庄王之德宜君人威服諸侯日猶恐懼思索賢佐。此其先生者也。昔者、宋昭公出亡謂其御曰吾知其所以亡矣。御者曰何哉昭公曰吾被服而立侍御者數十人無不曰吾君、麗者也。吾發言動事朝臣數百人無不曰吾君、圣者也。吾外內不見吾過失是以亡也。于是改操易行安義行道不出二年而美聞于宋宋人迎而复之謚為昭。此其后生者也。昔郭君出郭謂其御者曰吾渴欲飲。御者進清酒。曰吾飢欲食。御者進干脯梁糗。曰何備也御者曰臣儲之。曰奚儲之御者曰為君之出亡而道飢渴也。曰子知吾且亡乎御者曰然。曰何不以諫也御者曰君喜道諛而惡至言。臣欲進諫恐先郭亡是以不諫也。郭君作色而怒曰吾所以亡者、誠何哉御轉其辭曰君之所以亡者、太賢。曰夫賢者所以不為存而亡者、何也御曰天下無賢而獨賢是以亡也。伏軾而嘆曰嗟乎失賢人者如此乎于是身倦力解枕御膝而臥御自易以備疏行而去。身死中野為虎狼所食。此其不生者也。故先生者、當年霸楚庄王是也。后生者、三年而复宋昭公是也。不生者、死中野為虎狼所食郭君是也。有先生者、有后生者、有不生者。詩曰听言則對誦言如醉。田常簡公乃盟于國人曰不盟者、死及家。石他曰古之事君者、死其君之事。舍君以全親非忠也舍親以死君之事非孝也他則不能。然不盟是殺吾親也從人而盟是背吾君也。嗚呼生亂世不得正行劫乎暴人不得全義悲夫乃進盟以免父母退伏劍以死其君。聞之者曰君子哉安之命矣詩曰人亦有言進退維谷。石先生之謂也。易曰困于石据于蒺藜入于其宮不見其妻凶。此言困而不見据賢人者也。昔者、秦繆公困于布簿菸夫、蹇叔、公孫友而是小霸。晉文困于驪氏疾据咎犯、趙衰、介子推而遂為君。越王勾踐困于會稽疾据范蠡、大夫种、而霸南國。齊桓公困于長勺疾据管仲、宁戚、隰朋而匡天下。此皆困而知疾据賢人者也。夫困而不知疾据賢人而不亡者、未嘗有之也。詩曰人之云亡邦國殄瘁。無善人之謂也。孟子說齊宣王而不說。淳于髡侍孟子曰今日說公之君公之君不說意者、其未知善之為善乎淳于髡曰夫子亦誠無善耳。昔者瓠巴鼓瑟而潛魚出听伯牙鼓琴而六馬仰秣魚馬猶知善之為善而況君人者也。孟子曰夫雷電之起也破竹折木震惊天下而不能使聾者卒有聞日月之明遍照天下而不能使盲者卒有見。今公之君若此也。淳于髡曰不然。昔者、揖封生高商齊人好歌杞梁之妻悲哭而人稱詠。夫聲無細而不聞行無隱而不形。夫子苟賢居魯而魯國之削何也孟子曰不用賢削何有也吞舟之魚不居潛澤度量之士不居污世。夫、冬至必雕吾亦時矣。詩曰不自我先不自我后。非遭雕世者歟孔子曰可与言終日而不倦者、其惟學乎其身体不足觀也勇力不足憚也族姓不足稱也宗祖不足道也而可以聞于四方而昭于諸侯者、其惟學乎詩曰不愆不忘率由舊章。夫學之謂也。子曰不知命無以為君子。言天之所生皆有仁義禮智順善之心不知天之所以命生則無仁義禮智順善之心無仁義禮智順善之心謂之小人。故曰不知命無以為君子。小雅曰天保定爾亦孔之固。言天之所以仁義禮智保定人之甚固也。大雅曰天生蒸民有物有則。民之秉彝好是懿德。言民之秉德以則天也。不知所以則天又焉得為君子乎王者必立牧方二人使窺遠牧眾也。遠方之民有飢寒而不得衣食、有獄訟而不平其冤失賢而不舉者、入告乎天子天子于其君之朝也揖而進之曰噫朕之政教有不得爾者邪何如乃有飢寒而不得衣食有獄訟而不平其冤、失賢而不舉。然后其君退而与其卿大夫謀之。遠方之民聞之皆曰誠天子也夫我居之僻見我之近也我居之幽見我之明也。可欺乎哉故牧者所以開四目、通四聰也。詩曰邦國若否仲山甫明之。此之謂也。楚庄王伐鄭鄭伯肉袒左把茅旌右執鸞刀以進言于庄王曰寡人無良邊陲之臣以干大褐使大國之君沛焉遠辱至此。庄王曰君子不令臣交易為言是以使寡人得見君之玉面也而微至乎此。庄王受節左右麾楚軍退舍七里。將軍子重進諫曰夫南郢之与鄭相去數千里大夫死者數人　役者數百人今克而弗有無乃失民臣之力乎庄王曰吾聞古者不穿皮不蠹不出于四方以是君子之重禮而賤財也要其人不要其土人告以從而不舍不祥也。吾以不祥立于天下災及吾身何取之有既、晉之救鄭者至曰請戰。庄王許之。將軍子重進諫曰晉、強國也道近兵銳楚師奄罷君其勿許。庄王曰不可。強者、我避之弱者、我威之是寡人無以立乎天下也。乃遂還師以逆晉寇。庄王援桴而鼓之晉師大敗士卒奔者爭舟而指可掬也。庄王曰噫吾兩君不相好百姓何罪乃退楚師以佚晉寇。詩曰柔亦不茹剛亦不吐。君子崇人之德揚人之美非道諛也正言直行指人之過非毀疵也　柔順從剛強猛毅与物周流道德不外。詩曰柔亦不茹剛亦不吐不侮矜寡不畏強御。衛靈公晝寢而起志气益衰使人馳召勇士公孫道遭行人卜商卜商曰何驅之疾也對曰公晝寢而起使我召勇士公孫。子夏曰微而勇若者、可乎御者曰可。子夏曰載我而反。至君曰使子召勇士何為召儒使者曰行人曰微而勇若者、可乎臣曰可。即載与來。君曰諾。延先生上趣召公孫。至入門杖劍疾呼曰商下我存若頭。子夏顧咄之曰咄內劍吾將与若言勇。于是、君令內劍而上。子夏曰來、吾嘗与子從君而西見趙簡子簡子披發杖矛而見我君我從十三行之后趨而進曰諸侯相見不宜不朝服不朝服行人卜商將以頸血濺君之服矣。使反朝服而見吾君子耶我耶曰子也。子夏曰子之勇不若我一矣。又与子從君而東至阿遭齊君重而坐吾君單而坐我從十三行之后趨而進曰禮、諸侯相見不宜相臨。以庶揄其一而去之者、子耶我耶曰子也。子夏曰子之勇不若我二矣。又与子從君于囿中于是兩寇肩逐我君拔矛下格而還。子耶我耶曰子也。子夏曰子之勇不若我三矣。所貴為士者、上攝万乘下不敢敖乎匹夫外立節矜而敵不侵扰內禁殘害而君不危殆是士之所長君子之所致貴也。若夫以長掩短以眾暴寡凌轢無罪之民而成威于閭巷之間者、是士之甚毒而君子之所致惡也眾之所誅鋤也。詩曰人而無儀不死何為。夫何以論勇于人主之前哉于是靈公避席抑手曰寡人雖不敏請從先生之勇。詩曰不侮矜寡不畏強御。卜先生也。孔子行簡子將殺陽虎孔子似之帶甲以圍孔子舍子路慍怒奮戟將下孔子止之曰由。何仁義之寡裕也夫詩書之不習禮樂之不講是丘之罪也。若吾非陽虎而以我為陽虎則非丘之罪也命也我歌子和若。子路歌孔子和之三終而圍罷。詩曰來游來歌。以陳盛德之和而無為也。詩曰愷悌君子民之父母。君子為民父母何如曰君子者、貌恭而行肆身儉而施博故不肖者不能逮也。殖盡于己而區略于人故可盡身而事也。篤愛而不奪厚施而不伐見人有善欣然樂之見人不善惕然掩之有其過而兼包之授衣以最授食以多法下易由事寡易為是以中立而為人父母也。筑城而居之別田而養之立學以教之使人知親尊親尊故為父服斬三年為君亦服斬三年為民父母之謂也。事強暴之國難使強暴之國事我易。事之以貨寶則貨單而交不結約契盟誓則約定而反無日割國之強乘以賂之則割定而欲無厭。事之彌順其侵之愈甚必致寶單國舉而后已雖左堯右舜未有能以此道免者也。故非有圣人之道持以巧敏拜請畏事之則不足以持國安身矣故明君不道也。必修禮以齊朝正法以齊官平政以齊下然后禮義節奏齊乎朝法則度量正乎官忠信愛利平乎下。行一不義殺一無罪而得天下不為也。故近者競親而遠者愿至上下一心三軍同力名聲足以熏炙之威強足以一齊之則拱揖指麾而強暴之國莫不趨使如赤子歸慈母者、何也仁形義立教誠愛深故。詩曰王猷允塞徐方既來。勇士一呼三軍皆避士之誠也。昔者、楚熊渠子夜行寢石以為伏虎彎弓而射之沒金飲羽下視知其為石石為之開而況人乎夫倡而不和動而不僨中心有不全者矣。夫不降席而匡天下者、求之己也。孔子曰其身正不令而行其身不正雖令不從。先王之所以拱揖指麾而四海來賓者、誠德之至也色以形于外也。詩曰王猷允塞徐方既來。昔者、趙簡子薨而未葬中牟畔之葬五日襄子興師而次之圍未匝而城自坏者十丈襄子擊金而退之。軍吏諫曰君誅中牟之罪而城自坏者、是天助之也君曷為而退之襄子曰吾聞之于叔向曰君子不乘人于利不厄人于險。使其城然后攻之。中牟聞其義而請降。曰善哉襄子之謂也。詩曰王猷允塞徐方既來。威有三術有道德之威者、有暴察之威者有狂妄之威者此三威不可不審察也。何謂道德之威曰禮樂則修分義則明舉措則時愛利則刑如是、則百姓貴之如帝王親之如父母畏之如神明故賞不用而民勸罰不加而威行是道德之威也。何謂暴察之威曰禮樂則不修分義則不明舉措則不時愛利則不刑然而其禁非也暴其誅不服也繁審其刑罰而信其誅殺猛而必如雷擊之如牆壓之百姓劫則致畏怠則傲上執拘則聚遠聞則散非劫之以刑勢振之以誅殺則無以有其下是暴察之威也。何謂狂妄之威曰無愛人之心無利人之事而日為亂人之道百姓嘩則從而放執于刑灼不和人心悖逆天理是以水旱為之不時年谷以之不升百姓上困于暴亂之患而下窮衣食之用愁哀而無所告訴比周憤潰以离上傾覆滅亡可立而待是狂妄之威也。夫道德之威成乎眾強暴察之威成乎危弱狂妄之威成乎滅亡。故威名同而吉凶之效遠矣故不可不審察也。詩曰昊天疾威天篤降喪我飢饉民卒流亡。晉平公游于河而樂曰安得賢士与之樂此也船人盍胥跪而對曰主君亦不好士耳夫珠出于江海玉出于昆山無足而至者猶主君之好也。士有足而不至者蓋主君無好士之意耳無患乎無士也。平公曰吾食客門左千人門右千人朝食不足夕收市賦暮食不足朝收市賦。吾可謂不好士乎盍胥對曰夫鴻鵠一舉千里所恃者、六翮爾背上之毛腹下之毳益一把飛不為加高損一把飛不為加下。今君之食客門左門右各千人亦有六翮其中矣將皆背上之毛腹下之毳耶詩曰謀夫孔多是用不集。
---
卷七齊宣王謂田過曰吾聞儒者親喪三年。君与父孰重過對曰殆不如父重。王忿然曰曷為士去親而事君對曰非君之土地無以處吾親非君之祿無以養吾親非君之爵無以尊顯吾親受之于君致之于親凡事君以為親也。宣王悒然無以應之。詩曰王事靡崢不遑將父。趙王使人于楚鼓瑟而遣之曰慎無失吾言。使者受命伏而不起曰大王鼓瑟未嘗若今日之悲也。王曰調。使者曰調則可記其柱。王曰不可。天有燥濕弦有緩急柱有推移不可記也。使者曰請借此以喻。楚之去趙也千有余里亦有吉凶之變凶則吊之吉則賀之猶柱之有推移不可記也。故王之使人必慎其所之而不任以辭。詩曰征夫捷捷每怀靡及。蓋傷自上而御下也。齊有隱士東郭先生、梁石君當曹相國為齊相也。客謂匱生曰夫東郭先生梁石君世之賢也隱于深山終不　身下志以求仕者也。吾聞先生得謁曹相國愿先生為之先。臣里母相善婦見疑盜肉其姑去之恨而告于里母里母曰安行今令姑呼汝。即束蘊請火去婦之家曰吾犬爭肉相殺請火治之。姑乃直使人追去婦還之。故里母非談說之士束蘊請火非還婦之道也。然物有所感事有可适何不為之先匱生曰愚恐不及然請盡力為東郭先生、梁石君束蘊請火。于是乃見曹相國曰臣之里、有夫死三日而嫁者有終身不嫁者則自為娶將何娶焉相國曰吾亦娶其終身不嫁者耳。匱生曰齊有隱士東郭先生、梁石君世之賢士也隱于深山終不　身下志以求仕。相國娶婦欲娶其不嫁者取臣獨不取其不仕之臣耶于是曹相國因匱生束帛安車迎東郭先生、梁石君厚客之。詩曰既見君子我心則降。孔子曰昔者、周公事文王行無專制事無由己身若不胜衣言若不出口有奉持于前洞洞焉若將失之可謂子矣。武王崩成王幼周公承文武之業履天子之位听天子之政征夷狄之亂誅管蔡之罪抱成王而朝諸侯誅賞制斷無所顧問威動天下振恐海內可謂能武矣。成王壯周公致政北面而事之請然后行無伐矜之色可謂臣矣。故一人之身能三變者、所以應時也。詩曰左之左之君子宜之右之右之君子有之。傳曰鳥之美羽勾啄者、鳥畏之魚之侈口垂腴者、魚畏之人之利口贍辭者、人畏之。是以君子避三端避文士之筆端避武士之鋒端避辯士之舌端。詩曰我友敬矣讒言其興。孔子困于陳蔡之間即三經之席七日不食藜羹不糝弟子有飢色讀書習禮樂不休。子路進諫曰為善者、天報之以福為不善者、天報之以賊。今夫子積德累仁為善久矣意者、當遣行乎奚居之隱也孔子曰由來汝小人也未講于論也。居吾語汝子以知者為無罪乎則王子比干何為刳心而死子以義者為听乎則伍子胥何為抉目而懸吳東門子以廉者為用乎則伯夷叔齊何為餓于首陽之山子以忠者為用乎則鮑叔何為而不用葉公子高終身不仕鮑焦抱木而泣子推登山而燔。故君子博學深謀不遇時者眾矣豈獨丘哉賢不肖者、材也遇不遇者、時也今無有時賢安所用哉故虞舜耕于歷山之陽立為天子其遇堯也傅說負土而版筑以為大夫其遇武丁也伊尹故有莘氏僮也負鼎操俎調五味而立為相其遇湯也呂望行年五十賣食棘津年七十屠于朝歌九十乃為天子師則遇文王也管夷吾束縛自檻車以為仲父則遇齊桓公也百里奚自賣五羊之皮為秦伯牧牛舉為大夫則遇秦繆公也虞丘于天下以為令尹讓于孫叔敖則遇楚庄王也伍子胥前功多后戮死非知有盛衰也前遇闔閭后遇夫差也。夫驥罷鹽車此非無形容也莫知之也使驥不得伯樂安得千里之足造父亦無千里之手矣。夫蘭生于茂林之中深山之間人莫見之故不芬夫學者非為通也為窮而不困憂而志不衰先知禍福之始而心無惑焉故圣人隱居深念獨聞獨見。夫舜亦賢圣矣南面而治天下惟其遇堯也使舜居桀紂之世能自免于刑戮之中則為善矣亦何位之有桀殺關龍逢紂殺王子比干當此之時豈關龍逢無知而王子比干不慧哉此皆不遇時也。故君子務學修身端行而須其時者也子無惑焉。詩曰鶴鳴于九皋聲聞于天。曾子曰往而不可還者、親也至而不可加者、年也。是故孝子欲養而親不待也木欲直而時不待也。是故椎牛而祭墓不如雞豚逮存親也。故吾嘗仕齊為吏祿不過鐘釜尚猶欣欣而喜者非以為多也樂其逮親也既沒之后吾嘗南游于楚得尊官焉堂高九仞榱題三圍轉轂百乘猶北鄉而泣涕者非為賤也悲不逮吾親也。故家貧親老不擇官而仕若夫信其志、約其親者非孝也。詩曰有母之尸雍。趙簡子有臣曰周舍立于門下三日三夜簡子使問之曰子欲見寡人何事周舍對曰愿為諤諤之臣墨筆操牘從君之過而日有記也月有成也歲有效也。簡子居、則与之居出、則与之出。居無几何而周舍死簡子如喪子。后与諸大夫飲于洪波之台酒酣簡子涕泣諸大夫皆出走曰臣有罪而不自知。簡子曰大夫皆無罪。昔者、吾有周舍有言曰千羊之皮不若一狐之腋眾人諾諾不若一士之諤諤。昔者、商紂默默而亡武王諤諤而昌。今自周舍之死吾未嘗聞吾過也吾亡無日矣是以寡人泣也。傳曰齊景公問晏子為人何患晏子對曰患夫社鼠。景公曰何謂社鼠晏子曰社鼠出竊于外入托于社灌之恐坏牆熏之恐燒木此鼠之患。今君之左右出則賣君以要利入則托君不罪乎亂法又餺楚矗泊松縭籩椿家病本肮痹唬嗚呼豈其然人有市酒而甚美者置表甚長然至酒酸而不售問里人其故。里人曰公之狗甚猛而人有持器而欲往者狗輒迎而嚙之是以酒酸不售也。士欲白万乘之主用事者迎而嚙之亦國之惡狗也。左右者為社鼠用事者為惡狗此國之大患也。詩曰瞻彼中林侯薪侯蒸。言朝廷皆小人也。昔者、司城子罕相宋謂宋君曰夫國家之安危百姓之治亂在君之行。夫爵祿賞賜舉人之所好也君自行之殺戮刑罰民之所惡也臣請當之。君曰善。寡人當其美子受其惡寡人自知不為諸侯笑矣。國人知殺戮之刑專在子罕也大臣親之百姓畏之居不期年子罕遂去宋君而專其政。故老子曰魚不可脫于淵國之利器不可以示人。詩曰胡為我作不即我謀。衛懿公之時、有臣曰弘演者、受命而使未反而狄人攻衛于是懿公欲興師迎之其民皆曰君之所貴而有祿位者、鶴也所愛者、宮人也亦使鶴与宮人戰余安能戰遂潰而皆去。狄人至攻懿公于熒澤殺之盡食其肉獨舍其肝。弘演至報使于肝辭畢呼天而號哀止曰若臣者、獨死可耳。于是遂自刳出腹實內懿公之肝乃死。桓公聞之曰衛之亡也以無道今有臣若此不可不存。于是复立衛于楚丘。如弘演、可謂忠士矣殺身以捷其君非徒捷其君又令衛之宗廟复立祭祀不絕可謂有大功矣。詩曰四方有羡我獨居憂民莫不我獨不敢休。孫叔敖遇狐丘丈人。狐丘丈人曰仆聞之有三利必有三患子知之乎孫叔敖蹴然易容曰小子不敏何足以知之敢問何謂三利何謂三患狐丘丈人曰夫爵高者、人妒之官大者、主惡之祿厚者、怨歸之此之謂也。孫叔敖曰不然。吾爵益高吾志益下吾官益大吾心益小吾祿益厚吾施益博。可以免于患乎狐丘丈人曰善哉言乎堯舜其猶病諸詩曰溫溫恭人如集于木惴惴小心如臨于谷。孔子曰明王有三懼一曰處尊位而恐不聞其過二曰得志而恐驕三曰聞天下之至道而恐不能行。昔者、越王勾踐与吳戰大敗之兼有南夷當是之時君南面而立近臣三遠臣五令諸大夫曰聞過而不以告我者、為上戮。此處尊位而恐不聞其過也。昔者、晉文王与楚戰大胜之燒其草火三日不息文公退而有憂色侍者曰君大胜楚而有憂色何也文公曰吾聞能以戰胜安者、惟圣人若夫詐胜之徒未嘗不危吾是以憂也。此得志而恐驕也。昔者、齊桓公得管仲隰朋南面而立桓公曰吾得二子也吾目加明吾耳加聰不敢獨擅進之先祖。此聞至道而恐不能行者也。由桓公晉文越王勾踐觀之三懼者、明君之務也。詩曰溫溫恭人如集于木惴惴小心如臨于谷戰戰兢兢如履薄冰。此言大王居人上也。楚庄王賜其群臣酒日暮酒酣、左右皆醉殿上燭滅有牽王后衣者后冠纓而絕之言于王曰今燭滅有牽妾衣者妾其纓而絕之愿趣火視絕纓者。王曰止。立出令曰與寡人飲、不絕纓者不為樂也。于是冠纓無完者不知王后絕冠纓者誰于是王遂与群臣歡飲乃罷。后吳興師攻楚有人常為應行合戰者五陷陣卻敵遂取大軍之首而獻之。王怪而問之曰寡人未嘗有异于子子何為于寡人厚也。對曰臣先殿上絕纓者也當時宜以肝膽涂地負日久矣未有所效今幸得用于臣之義尚可為王破吳而強楚。詩曰有者淵褦葦。言大者無不容也。傳曰伯奇孝而棄于親隱公慈而殺于弟叔武賢而殺于兄比干忠而誅于君。詩曰予慎無辜。紂殺比干箕子被發佯狂陳靈公殺泄冶鄧元去陳以族從自此以后殷謚埽渤亡于楚以其殺比干泄冶而失箕子鄧元也。燕昭王得郭隗鄒衍樂毅是以魏趙興兵而攻齊栖于莒。燕之地計眾不与齊均也然所以信燕至于此者由得士也。故無常安之國無宜治之民得賢者昌失賢者亡自古及今未有不然者也。明鏡者、所以照形也往古者、所以知今也。知惡古之所以危亡而不務襲蹈其所以安存則未有以异乎卻走而求逮前人也。太公知之故舉微子之后而封比干之墓。夫圣人之于賢者之后尚如是厚也而況當世之存者乎詩曰昊天太憮予慎無辜。宋玉因其友見楚襄王襄王待之無以异乃讓其友。友曰夫姜桂因地而生不因地而辛女因媒而嫁不因媒而親。子之事王未耳何怨于我宋玉曰不然。昔者、齊有狡兔盡一日走五百里使之瞻見指注雖良狗猶不及狡兔之塵若攝纓而縱紲之〔則狡兔不能离也。今子之屬臣也攝纓而縱紲与〕瞻見指注與詩曰將安將樂棄予作遺。宋燕相齊見逐罷歸之舍召門尉陳饒等二十六人曰諸大夫有能与我赴諸侯者乎陳饒等皆伏而不對。宋燕曰悲乎哉何士大夫易得而難用也。饒曰〔非士大夫易得而難用也〕君弗能用也〔君不能用〕則有不平之心是失之己而責諸人也。宋燕曰夫失諸己而責諸人者何陳饒曰三斗之稷不足于士而君雁　有余粟是君之一過也。果園梨栗后宮婦人以相提擲士曾不得一嘗是君之二過也。綾紈綺瞠靡麗于堂從風而弊士曾不得以為緣是君之三過也。且夫財者、君之所輕也死者、士之所重也。君不能行君之所輕而欲使士致其所重猶譬榵刀畜之而干將用之不亦難乎宋燕面有慚色逡巡避席曰是燕之過也。詩曰或以其酒不以其漿。傳曰善為政者、循情性之宜順陰陽之序通本末之理合天人之際如是、則天地奉養而生物丰美矣。不知為政者、使情厭性使陰乘陽使末逆本使人詭天气鞠而不信郁而不宜如是則災害生怪异起群生皆傷而年谷不熟是以其動傷德其靜無救故緩者事之急者弗知日反理而欲以為治。詩曰廢為殘賊莫知其尤。魏文侯之時子質仕而獲罪焉去而北游謂簡主曰從今已后吾不复樹德于人矣。簡主曰何以也質曰吾所樹堂上之士半吾所樹朝廷之大夫半吾所樹邊境之人亦半。今堂上之士〔惡我于君朝廷之大夫〕恐我以法邊境之人劫我以兵是以不樹德于人也。簡主曰噫子之言過矣。夫春樹桃李夏得陰其下秋得食其實。春樹蒺藜夏不可采其葉秋得其刺焉。由此觀之在所樹也。今子所樹非其人也。故君子先擇而后种也。詩曰無將大車惟塵冥冥。正直者、順道而行順理而言公平無私不為安肆志不為危激行。昔衛獻公出走反國及郊將班邑于從者而后入。太史柳庄曰如皆守社稷則孰負羈縶而從如皆從則孰守社稷。君反國而有私無乃不可乎于是不班也。柳庄正矣昔者、衛大夫史魚病且死謂其子曰我數言蘧伯玉之賢而不能進彌子瑕不肖而不能退。為人臣生不能進賢而退不肖死不當治喪正堂殯我于室、足矣。衛君問其故子以父言聞君造然召蘧伯玉而貴之而退彌子瑕從殯于正堂成禮而后去。生以身諫死以尸諫可謂直矣。詩曰靖共爾位好是正直。孔子閑居子貢侍坐請問為人下之道奈何孔子曰善哉爾之問也為人下其猶土乎子貢未達孔子曰夫土者、掘之得甘泉焉樹之得五谷焉草木植焉鳥獸魚鱉遂焉生則立焉死則入焉多功不言賞世不絕故曰能為下者、其惟土乎子貢曰賜雖不敏請事斯語。詩曰式禮莫愆。傳曰南假子過程本本為之烹鱺魚。南假子曰聞君子不食鱺魚。本子曰此乃君子食也我何与焉假子曰夫高比、所以廣德也下比、所以狹行也比于善者、自進之階比于惡者自退之原也。且詩不云乎高山仰止景行行止。吾豈自比君子哉志慕之而已矣。子貢問大臣子曰齊有鮑叔鄭有子皮。子貢曰否。齊有管仲鄭有東里子產。孔子曰產、荐也。子貢曰然則荐賢賢于賢。曰知賢、知也推賢、仁也引賢、義也。有此三者又何加焉孔子游于景之上子路子貢顏淵從。孔子曰君子登高必賦小子愿者何言其愿丘將啟汝。子路曰由愿奮長戟蕩三軍乳虎在后仇敵在前蠡躍蛟奮進救兩國之患。孔子曰勇士哉子貢曰兩國构難壯士列陣塵埃漲天賜不持一尺之兵一斗之糧解兩國之難用賜者存不用賜者亡。孔子曰辯士哉顏回不愿孔子曰回何不愿顏淵曰二子已愿故不敢愿。孔子曰不同意各有事焉回其愿丘將啟汝。顏淵曰愿得小國而相之主以道制臣以德化君臣同心外內相應列國諸侯莫不從義向風壯者趨而進老者扶而至教行乎百姓德施乎四蠻莫不釋兵輻輳乎四門天下咸獲永宁姺飛蠕動各樂其性進賢使能各任其事于是君綏于上臣和于下垂拱無為動作中道從容得禮言仁義者賞言戰斗者死則由何進而救賜何難之解。孔子曰圣士哉大人出小子匿圣者起賢者伏。回与執政則由賜焉施其能哉詩曰雨雪見曰消。昔者、孔子鼓瑟曾子子貢側門而听曲終曾子曰嗟乎夫子瑟聲殆有貪狼之志邪僻之行何其不仁趨利之甚。子貢以為然不對而入。夫子望見子貢有諫過之色應難之狀釋瑟而待之子貢以曾子之言告。子曰嗟乎夫參、天下賢人也其習知音矣鄉者丘鼓瑟有鼠出游狸見于屋循梁微行造焉而避厭目曲脊求而不得丘以瑟淫其音參以丘為貪狼邪僻不亦宜乎詩曰鼓鐘于宮聲聞于外。為人父者、必怀慈仁之愛以畜養其子撫循飲食以全其身及其有識也必嚴居正言以先導之及其束發也授明師以成其技十九見志請賓冠之足以死其意血脈澄靜娉內以定之信承親授無有所疑冠子不言發子不笞听其微諫無令憂之此為人父之道也。詩曰父兮生我母兮鞠我。拊我畜我長我育我。顧我复我出入腹我。卷八越王勾踐使廉稽獻民于荊王荊王使者曰越、夷狄之國也臣請欺其使者。荊王曰越王、賢人也其使者亦賢子其慎之使者出見廉稽曰冠、則得以俗見不冠、不得見。廉稽曰夫越、亦周室之列封也不得處于大國而處江海之陂與之讌魚鱉為伍文身翦發而后處焉。今來至上國必曰冠、得俗見不冠、不得見。如此、則上國使适越亦將劓墨文身翦發而后得以俗見可乎荊王聞之披衣出謝。孔子曰使于四方不辱君命可謂士矣。人之所以好富貴安樂為人所稱譽者、為身也惡貧賤危辱為人所謗毀者、亦為身也。然身何貴也莫貴于气人得气則生失氣則死其气非金帛珠玉也不可求于人也非繒布五谷也不可糴買而得也在吾身耳不可不慎也。詩曰既明且哲以保其身。吳人伐楚昭王去國國有屠羊說從行昭王反國賞從者及說說辭曰君失國臣所失者屠君反國臣亦反其屠。臣之祿既厚又何賞之辭不受命君強之說曰君失國非臣之罪故不伏誅君反國非臣之功、故不受其賞。吳師入郢臣畏寇避患君反國說何事焉。君曰不受則見之。說對曰楚國之法商人欲見于君者必有大獻重質然后得見。今臣智不能存國節不能死君勇不能待寇然見之非國法也。遂不受命入于澗中。昭王謂司馬子期曰有人于此居處甚約議論甚高為我求之愿為兄弟請為三公。司馬子期舍車徒求之五日五夜見之謂曰國危不救非仁也君命不從非忠也惡富貴于上甘貧苦于下意者過也。今君愿為兄弟請為三公不听君何也說曰三公之位我知其貴于刀俎之肆矣万鐘之祿我知其富于屠年之利矣。今見爵祿之利而忘辭受之禮非所聞也。遂辭三公之位而反乎屠羊之肆。君子聞之曰甚矣哉屠羊子之為也約己持窮而處人之國矣。說曰何謂窮吾讓之以禮而終其國也。曰在深淵之中而不援彼之危見昭王德衰于吳而怀寶絕跡以病其國欲獨全己者也是厚于己而薄于君狷乎非救世者也。何如則可謂救世矣曰若申伯仲山甫可謂救世矣昔者、周德大衰道廢于厲申伯仲山甫輔相宣王撥亂世反之正天下略振宗廟复興申伯仲山甫乃并順天下匡救邪失喻德教舉遺士海內翕然向風。故百姓勃然詠宣王之德。詩曰周邦咸喜戎有良翰。又曰邦國若否仲山甫明之。既明且哲以保其身。夙夜匪懈以事一人。如是、可謂救世矣。齊崔杼庄公荊蒯芮使晉而反。其仆曰崔杼庄公子將奚如荊蒯芮曰驅之將入死而報君。其仆曰君之無道也四鄰諸侯莫不聞也以夫子而死之不亦難乎荊蒯芮曰善哉而言也早言我能諫諫而不用我能去今既不諫又不去。吾聞之食其食死其事吾既食亂君之食又安得治君而死之遂驅車而入死其事。仆曰人有亂君猶必死之我有治長可無死乎乃結轡自刎于車上。君子聞之曰荊蒯芮可謂守節死義矣仆夫則無為死也猶飲食而遇毒也。詩曰風夜匪懈以事一人。荊先生之謂也。易曰不琩隡或承之羞。仆夫之謂也。遜而直、上也切次之謗諫為下懦為死。詩曰柔亦不茹。宋万与庄公戰獲乎庄公庄公敗舍諸宮中數月然后歸之反為大夫于宋。宋万与閔公博婦人皆在側万曰甚矣魯侯之淑魯侯之美也天下諸侯宜為君者、惟魯侯耳閔公矜此婦人妒其言顧曰爾虜焉知魯侯之美惡乎宋万怒博閔公絕。仇牧聞君趨而至遇之于門手劍而叱之万臂仇牧碎其首齒著乎門闔。仇牧可謂不畏強御矣。詩曰惟仲山甫柔亦不茹剛亦不吐。可于君不可于父孝子不為也可于父不可于君君子不為也。故君不可奪親亦不可奪也。詩曰愷悌君子四方為則。黃帝即位施惠承天一道修德惟仁是行宇內和平未見鳳凰惟思其象夙寐晨興乃召天老而問之曰鳳象何如天老對曰夫鳳象、鴻前麟后蛇頸而魚尾龍文而龜身燕頷而雞啄戴德負仁抱中挾義小音金大音鼓延頸奮翼五彩備明舉動八風气應時雨食有質飲有儀往即文始來即嘉成惟鳳為能通天祉應地靈律五音覽九德。天下有道得鳳象之一則鳳過之得鳳象之二則鳳翔之得鳳象之三則鳳集之得鳳象之四則鳳春秋下之得鳳象之五則鳳沒身居之。黃帝曰于戲允哉朕何敢与焉。于是黃帝乃服黃衣戴黃冕致齋于宮鳳乃蔽日而至黃帝降于東階西面再拜稽首曰皇天降祉不敢不承命。鳳乃止帝東國集帝梧桐食帝竹實沒身不去。詩曰鳳凰于飛劌劌其羽亦集爰止。魏文侯有子曰擊次曰訴訴少而立以嗣封擊中山。三年莫往來其傅趙蒼唐曰父忘子子不可忘父何不遣使乎擊曰愿之而未有所使也。蒼唐曰臣請使。擊曰諾。于是乃問君所好与所嗜曰君好北犬嗜晨鷫。遂求北犬晨鷫賚行。蒼唐至曰北蕃中山之君有北犬晨鷫使蒼唐再拜獻之。文侯曰擊知吾好北犬晨鷫也則見使者。文侯曰擊無恙乎蒼唐唯唯而不對三問而三不對。文侯曰不對何也蒼唐曰臣聞諸侯不名。君既已賜弊邑使得小國侯君問以名不敢對也。文侯曰中山之君無恙乎蒼唐曰今者、臣之來拜送于郊。文侯曰中山之君長短若何矣蒼唐曰問諸侯比諸侯諸侯之朝則側者皆人臣無所比之然則、所賜衣裘几能胜之矣。文侯曰中山之君亦何好乎對曰好詩。文侯曰于詩何好曰好黍离与晨風。文侯曰黍离何哉對曰彼黍离离彼稷之苗。行邁靡靡中心搖搖。知我者、謂我心憂不知我者、謂我何求。悠悠蒼天此何人哉文侯曰怨乎曰非敢怨也時思也。文侯曰晨風謂何對曰彼晨風郁彼北林。未見君子憂心欽欽。如何如何忘我實多。于是文侯大悅曰欲知其子視其母欲知其君視其所使。中山君不賢惡能得賢。遂廢太子訴召中山君以為嗣。詩曰鳳凰于飛劌劌其羽亦集爰止。藹藹王多吉士惟君子使媚于天子。君子曰夫使、非直敝車罷馬而已亦將喻誠信通气志明好惡然后可使也。子賤治單父其民附孔子曰告丘之所以治之者。對曰不齊時發倉廩振困窮補不足。孔子曰是小人附耳未也。對曰賞有能招賢才退不肖。孔子曰是士附耳未也。對曰所父事者三人所兄事者五人所友者十有二人所師者一人。孔子曰所父事者三人〔足以教孝矣〕所兄事者五人足以教弟矣所友者十有二人足以壅蔽矣所師者一人足以慮無失策舉無敗功矣。惜乎不齊〔之所為者小也〕為之大功乃与堯舜參矣。詩曰愷悌君子民之父母。子賤其似之矣。度地圖居以立國崇恩博利以怀眾明好惡以正法度率民力稼學校庠序以立教事老養孤以化民升賢賞功以勸善懲奸絀失以丑惡講御習射以防患禁奸止邪以除害接賢連友以廣智宗親族附以益強。詩曰愷悌君子。齊景公使人于楚楚王与之上九重之台顧使者曰齊有台若此乎使者曰吾君有治位之坐土階三等茅茨不翦朴椽不壅擼燦蝺轎爸湊呃停簿又湊嚀　參峋醷台若此者楚王蓋悒如也。使者可謂不辱君命其能專對矣。傳曰予小子使爾繼邵公之后。受命者必以其祖命之。孔子為魯司寇命之曰宋公之子弗甫有孫魯孔丘命爾為司寇。孔子曰弗甫敦及厥辟將不堪。公曰不妄。傳曰諸侯之有德天子錫之一錫車馬再錫衣服三錫虎賁四錫樂器五錫納陛六錫朱戶七錫弓矢八錫榥鉞九錫鬯。詩曰厘爾圭瓚鬯一卣。齊景公問子貢曰先生何師對曰魯仲尼。曰仲尼賢乎曰圣人也豈直賢哉景公嘻然而笑曰其圣何如子貢曰不知也。景公悖然作色曰始言圣人今言不知何也子貢曰臣終身戴天不知天之高也終身踐地不知地之厚也。若臣之事仲尼譬猶渴操壺杓就江海而飲之腹滿而去又安知江海之深乎景公曰先生之譽得無太甚乎子貢曰臣賜何敢甚言尚慮不及耳臣譽仲尼譬猶兩手捧土而附泰山其無益亦明矣使臣不譽仲尼譬猶兩手杷泰山無損亦明矣。景公曰善豈其然善豈其然詩曰綿綿翼翼不測不克。一谷不升謂之荒二谷不升謂之飢三谷不升謂之饉四谷不升謂之荒五谷不升謂之大侵。大侵之禮君食不兼味台榭不飾道路不除百官補而不制鬼神禱而不祠此大侵之禮也。詩曰我居御卒荒。此之謂也。古者、天子為諸侯受封謂之采地百里諸侯以三十里七十里諸侯以二十里五十里諸侯以十里。其后子孫雖有罪而絀使子孫賢者守其地世世以祠其始受封之君此之謂興滅國繼絕世也。書曰茲予享于先王爾祖其從享之。梁山崩晉君召大夫伯宗道逢輦者以其輦服其道伯宗使其右下欲鞭之。輦者曰君趨道豈不遠矣不知事而行可乎伯宗喜問其所居。曰絳人也。伯宗曰子亦有聞乎曰梁山崩壅河顧三日不流是以召子。伯宗曰如之何曰天有山天崩之天有河天壅之。伯宗將如之何伯宗私問之。曰君其率群臣素服而哭之既而祠焉河斯流矣。伯宗問其姓名弗告。伯宗到君問伯宗以其言對。于是君素服率群臣而哭之既而祠焉河斯流矣。君問伯宗何以知之伯宗不言受輦者詐以自知。孔子聞之曰伯宗其無后攘人之善。詩曰天降喪亂滅我立王。又曰畏天之威于時保之。晉平公使范昭觀齊國之政景公錫之宴晏子在前范昭趨曰愿君之樽以為壽。景公顧左右曰酌寡人樽獻之客。〔范昭已飲。〕晏子對曰徹去樽。范昭不說起舞顧太師曰子為我奏成周之樂愿舞。太師對曰盲臣不習。范昭起出門。景公謂晏子曰夫晉、天下大國也使范昭來觀齊國之政今子怒大國之使者將奈何晏子曰范昭之為人也非陋而不知禮也是欲試吾君嬰故不從。于是景公召太師而問之曰范昭使子奏成周之樂何故不調對如晏子。于是范昭歸報平公曰齊未可找砟玨碴套爸矗晃岱鈣淅鄭蔡筆爸礎笨鬃游之曰善乎晏子不出俎豆之折衝千里。詩曰實右序有周薄言震之莫不震疊。三公者何曰司空、司馬、司徒也。司馬主天司空主土司徒主人。故陰陽不和四時不節星辰失度災變异常則責之司馬。山陵崩竭川谷不流五谷不植草木不茂則責之司空。君臣不正人道不和國多盜賊下怨其上則責之司徒。故三公典其職憂其分舉其辯明其隱此三公之任也。詩曰濟濟多士文王以宁。又曰明昭有周式序在位。言各稱職也。夫賢君之治也溫良而和寬容而愛刑清而省喜賞而惡罰移風崇教生而不殺布惠施恩仁不偏与不奪民力役不菖時百姓得耕家有收聚民無凍餒食無腐敗士不造無用雕文不粥于肆斧斤以時入山林國無佚士皆用于世黎庶歡樂衍盈方外遠人歸義重譯執贄故得風雨不烈。小雅曰有萋萋興雨祈祈。以是知太平無飄風暴雨明矣。昨日何生今日何成必念歸厚必念治生日慎一日完如金城。詩曰我日斯邁而月斯征。夙興夜寐無忝爾所生。官怠于有成病加于小愈禍生于懈惰孝衰于妻子察此四者、慎終如始。易曰小狐汔濟濡其尾。詩曰靡不有初鮮克有終。孔子燕居子貢攝齊而前曰弟子事夫子有年矣才竭而智罷振于學問不能复進請一休焉。子曰賜也欲焉休乎曰賜欲休于事君。孔子曰詩云夙夜匪懈以事一人。為之若此其不易也若之何其休也曰賜休于事父。孔子曰詩云孝子不匱永錫爾類。為之若此其不易也如之何其休也曰賜欲休于事兄弟。孔子曰詩云妻子好合如鼓瑟琴。兄弟既翕和樂且耽。為之若此其不易也如之何其休也曰賜欲休于耕田。孔子曰詩云晝爾于茅宵爾索亟其乘屋其始播百谷。為之若此其不易也若之何其休也。子貢曰君子亦有休乎孔子曰闔棺兮乃止播耳不知其時之易遷兮此之謂君子所休也。故學而不已闔棺乃止。詩曰日就月將。言學者也。魯哀公問冉有曰凡人之質而已將必學而后為君子乎冉有對曰臣聞之雖有良玉不刻鏤則不成器雖有美質不學則不成君子。曰何以知其然也夫子路、卞之野人也子貢、衛之賈人也皆學問于孔子遂為天下顯士諸侯聞之莫不尊敬卿大夫聞之莫不親愛學之故也。昔吳楚燕代謀為一舉而欲伐秦祧賈、監門之子也為秦往使也遂絕其謀止其兵及其反國秦王大悅立為上卿。夫百里奚、齊之乞者也逐于齊西無以進自賣五羊皮為一軛車見秦繆公立為相遂霸西戎。太公望少為人婿老而見去屠牛朝歌賃于棘津釣于溪文王舉而用之封于齊。管仲親射桓公遂除報讎之心立以為相存亡繼絕九合諸侯一匡天下。此四子者、皆嘗卑賤窮辱矣、然其名聲馳于后世豈非學問之所致乎由此觀之士必學問然后成君子。詩曰日就月將。于是哀公嘻然而笑曰寡人雖不敏請奉先生之教矣。曾子有過曾引杖擊之仆地有間乃蘇起曰先生得無病乎魯人賢曾子以告夫子。夫子告門人參來〔勿內也。曾參自以無罪使人謝孔子孔子曰〕汝不聞昔者、舜為人子乎小棰則待笞大杖則逃。索而使之未嘗不在側索而殺之未嘗可得。今汝委身以待暴怒拱立不去殺身以陷父不義其不孝孰大焉汝非王者之民〔也殺王者之民〕其罪何如詩曰优哉柔哉亦是戾矣又曰載色載笑匪怒伊教。齊景公使人為弓三年乃成景公得弓而射不穿三札景公怒將殺弓人。弓人之妻往見景公曰蔡人之子弓人之妻也。此弓者、太山之南烏號之柘軂牛之角荊麋之筋河魚之膠也。四物、天下之練材也不宜穿札之少如此。且妾聞奚公之車不能獨走莫邪雖利不能獨斷必有以動之。夫射之道在手若附枝掌若握卵四指如斷短杖右手發之左手不知此蓋射之道。景公以為儀而射之穿七札蔡人之夫立出矣。詩曰好是正直。齊有得罪于景公者景公大怒縛置之殿下召左右肢解之敢諫者誅。晏子左手持頭右手磨刀仰而問曰古者明王圣主其肢解人不審從何肢解始也景公离席曰縱之罪在寡人。詩曰好是正直。傳曰居處齊則色姝食飲齊則气珍言語齊則信听思齊則成志齊則盈。五者齊斯神居之。詩曰既和且平依我磬聲。魏文侯問狐卷子曰父賢足恃乎對曰不足。子賢足恃乎對曰不足。兄賢足恃乎曰不足。弟賢足恃乎對曰不足。臣賢足恃乎對曰不足。文侯勃然作色而怒曰寡人問此五者于子一一皆以為不足者何也對曰父賢不過堯而丹朱放子賢不過舜而瞽瞍頑兄賢不過舜而象傲弟賢不過周公而管叔誅臣賢不過湯武而桀紂伐。望人者不至恃人者不久。君欲治從身始人何可恃乎詩曰自求伊祜。湯作護。聞其宮聲使人溫良而寬大聞其商聲使人方廉而好義聞其角聲使人惻隱而愛仁聞其征聲使人樂養而好施聞其羽聲使人恭敬而好禮。詩曰湯降不遲圣敬日躋。孔子曰易先同人后大有承之以謙不亦可乎故天道虧盈而益謙地道變盈而流謙鬼神害盈而福謙人道惡盈而好謙。謙者、抑事而損者也持盈之道抑而損之此謙德之于行也順之者吉逆之者凶。五帝既沒三王既衰能行謙德者其惟周公乎文王之子武王之弟成王之叔父假天子之尊位七年所執贄而帥見者十人所還質而友見者十三人窮巷白屋之士所先見者四十九人時進善者百人宮朝者千人諫臣五人輔臣五人拂臣六人載干戈以至于封侯而同姓之士百人。孔子曰猶以周公為天下賞則以同族為眾而异族為寡也。故德行寬容、而守之以恭者榮土地廣大、而守之以儉者安位尊祿重、而守之以卑者貴人眾兵強、而守之以畏者胜聰明睿智、而守之以愚者哲博聞強記、而守之以淺者不溢。此六者皆謙德也。易曰謙、亨君子有終吉。能以此終吉者、君子之道也。貴為天子富有四海而德不謙以亡其自身者、桀紂是也而況眾庶乎夫易有一道焉大足以治天下中足以安家國近足以守其身者、其惟謙德乎詩曰湯降不遲圣敬日躋。昔者、田子方出見老馬于道喟然有志焉以問御者曰此何馬也曰故公家畜也罷而不為用故出放也。田子方曰少盡其力而老去其身仁者不為也。束帛而贖之。窮士聞之知所歸心矣。詩曰湯降不遲圣敬日躋。齊庄公出獵有螳舉足將摶其輪。問其御曰此何虫也御曰此螳也。其為虫、知進而不知退不量力而輕就敵。庄公曰以為人必為天下勇士矣。于是回車避之。而勇士歸之。詩曰湯降不遲。魏文侯問李克曰人有惡乎李克曰有。夫貴者、則賤者惡之富者、則貧者惡之智者、則愚者惡之。文侯曰善行此三者、使人勿惡亦可乎李克曰可。臣聞貴而下賤則眾弗惡也富能分貧則窮士弗惡也智而教愚則童蒙者弗惡也。文侯曰善哉言乎堯舜其猶病諸寡人雖不敏請守斯語矣。詩曰不遑啟處。有鳥于此架巢于葭葦之顛天喟然而風則葭折而巢坏何其所托者弱也。稷蜂不攻而社鼠不熏非以稷蜂社鼠之神其所托者善也。故圣人求圣者以輔。夫吞舟之魚大矣蕩而失水則為螻蟻所制失其輔也。故曰不明爾德時無背無側爾德不明以無陪無卿。
---
卷九孟子少時誦其母方織孟輟然中止乃复進其母知其也呼而問之曰何為中止對曰有所失复得。其母引刀裂其織以此誡之自是之后孟子不复矣。孟子少時東家殺豚孟子問其母曰東家殺豚何為母曰欲啖汝。其母自悔而言曰吾怀妊是子席不止不坐割不正不食胎教之也。今适有知而欺之是教之不信也。乃買東家豚肉以食之明不欺也。詩曰宜爾子孫繩繩兮。言賢母使子賢也。田子為相三年歸休得金百鎰奉其母。母曰子安得此金對曰所受俸祿也。母曰為相三年不食乎治官如此非吾所欲也。孝子之事親也盡力致誠不義之物不入于館為人子不可不孝也子其去之。田子愧慚走出造朝還金退請就獄。王賢其母說其義即舍田子罪令复為相以金賜其母。詩曰宜爾子孫繩繩兮。孔子行聞哭聲甚悲。孔子曰驅驅前有賢者。至、則皋魚也。被褐擁潪哭于道傍。孔子辟車与之言曰子非有喪何哭之悲也皋魚曰吾失之三矣少而學游諸侯以后吾親失之一也高尚吾志間吾事君失之二也与友厚而小絕之失之三矣。樹欲靜而風不止子欲養而親不待也。往而不可〔追者年也去而不可〕得見者、親也。吾請從此辭矣。立槁而死。孔子曰弟子誡之足以識矣。于是門人辭歸而養親者十有三人。子路曰有人于斯夙興夜寐手足胼胝而面目黧黑樹藝五谷以事其親而無孝子之名者、何也孔子曰吾意者、身未敬邪色不順邪辭不遜邪古人有言曰衣歟食歟曾不爾即。子勞以事其親無此三者何為無孝之名意者、所友非仁人邪坐語汝雖有國士之力不能自舉其身非無力也勢不便也。是以君子入則篤孝出則友賢何為其無孝子之名詩曰父母孔邇。伯牙鼓琴鐘子期听之方鼓琴志在山鐘子期曰善哉鼓琴巍巍乎如太山。志在流水鐘子期曰善哉鼓琴洋洋乎若江河。鐘子期死伯牙僻琴絕弦終身不复鼓琴以為世無足与鼓琴也。非獨琴如此賢者亦有之苟非其時則賢者將奚由得遂其功哉秦攻魏破之。少子亡而不得。令魏國曰有得公子者賜金千斤匿者、罪至十族。公子乳母与俱亡。人謂乳母曰得公子者賞甚重乳母當知公子處而言之。乳母應之曰我不知其處雖知之死則死不可以言也。為人養子不能隱而言之是畔上畏死。吾聞忠不畔上勇不畏死。凡養人子者生之非務殺之也豈可見利畏誅之故廢義而行詐哉吾不能生而使公子獨死矣。遂与公子俱逃澤中。秦軍見而射之乳母以身蔽之著十二矢遂不令中公子。秦王聞之饗以太牢且爵其兄為大夫。詩曰我心匪石不可轉也。子路曰人善我我亦善之人不善我我不善之。子貢曰人善我我亦善之人不善我我則引之進退而己耳。顏回曰人善我我亦善之人不善我我亦善之。三子所持各异問于夫子。夫子曰由之所持蠻貊之言也賜之所言朋友之言也回之所言親屬之言也。詩曰人之無良我以為兄。齊景公縱酒醉而解衣冠鼓琴以自樂。顧左右曰仁人亦樂此乎左右曰仁人耳目猶人何為不樂乎景公曰駕車以迎晏子。晏子聞之朝服而至。景公曰今者、寡人此樂愿與大夫同之。晏子曰君言過矣自齊國五尺已上力皆能胜嬰与君所以不敢者、畏禮也。故自天子無禮則無以守社稷諸侯無禮則無以守其國為人上無禮則無以使其下為人下無禮則無以事其上大夫無禮則無以治其家兄弟無禮則不同居人而無禮不若遄死。景公色离席而謝曰寡人不仁無良左右淫湎寡人以至于此請殺左右以補其過。晏子曰左右無過。君好禮則有禮者至無禮者去君惡禮則無禮者至有禮者去。左右何罪乎景公曰善哉乃更衣而坐觴酒三行晏子辭去景公拜送。詩曰人而無禮胡不遄死。傳曰堂衣若扣孔子之門曰丘在乎丘在乎子貢應之曰君子尊賢而容眾嘉善而矜不能親內及外己所不欲勿施于人。子何言吾師之名焉堂衣若曰子何年少言之絞子貢曰大車不絞則不成其任琴瑟不絞則不成其音。子之言絞是以絞之也。堂衣若曰吾始以鴻之力今徒翼耳子貢曰非鴻之力安能舉其翼詩曰如切如如琢如磨。齊景公出弋昭華之池顏鄧聚主鳥而亡之景公怒而欲殺之。晏子曰夫鄧聚有死罪四請數而誅之。景公曰諾。晏子曰鄧聚為吾君主鳥而亡之是罪一也使吾君以鳥之故而殺人是罪二也使四國諸侯聞之以吾君重鳥而輕士是罪三也天子聞之必將貶絀吾君危其社稷絕其宗廟是罪四也。此四罪者、故當殺無赦臣請加誅焉。景公曰止。此亦吾過矣愿夫子為寡人敬謝焉。詩曰邦之司直。魏文侯問于解狐曰寡人將立西河之守誰可用者解狐對曰荊伯柳者、賢人殆可。〔文侯曰是非子之讎也對曰君問可非問讎也。〕文侯將以荊伯柳為西河守。荊伯柳問左右誰言我于吾君。左右皆曰解狐。荊伯柳見解狐而謝之曰子乃寬臣之過也言于君謹再拜謝。解狐曰言子者公也怨子者吾私也。公事已行怨子如故。張弓射之走十步而沒可謂勇矣。詩曰邦之司直。楚有善相人者所言無遺美聞于國中。庄王召見而問焉。對曰臣非能相人也能相人之友者也。觀布衣者其友皆孝悌篤謹畏令如此者家必日益而身日安此所謂吉人者也。觀事君者其友皆誠信有行好善如此者、措事日益官職日進此所謂吉臣者也。人主朝臣多賢左右多忠主有失敗皆交爭正諫如此者、國日安主日尊名聲日顯此所謂吉主者也。臣非能相人也觀友者也。王曰善。其所以任賢使能而霸天下者始遇之于是也。詩曰彼己之子邦之彥兮。孔子出游少源之野。有婦人中澤而哭其音甚哀。孔子使弟子問焉曰夫人何哭之哀婦人曰鄉者、刈蓍薪亡吾蓍簪吾是以哀也。弟子曰刈蓍薪而亡蓍簪有何悲焉婦人曰非傷亡簪也蓋不忘故也。傳曰君子之聞道入之于耳藏之于心察之以仁守之以信行之以義出之以遜故人無不虛心而听也。小人之聞道入之于耳出之于口苟言而已譬如飽食而嘔之其不惟肌膚無益而于志亦戾矣。詩曰胡能有定。孔子與子貢子路顏淵游于戎山之上。孔子喟然嘆曰二三子各言爾志予將覽焉。由、爾何如對曰得白羽如月赤羽如朱擊鐘鼓者、上聞于天下槊于地使將而攻之惟由為能。孔子曰勇士哉賜、爾何如對曰得素衣縞冠使于兩國之間不持尺寸之兵斗升之糧使兩國相親如弟兄。孔子曰辯士哉回、爾何如對曰鮑魚不与蘭同笥而藏桀紂不与堯舜同時而治。二子已言回何言哉孔子曰回有鄙之心。顏淵曰愿得明王圣主為之相使城郭不治溝池不鑿陰陽和調家給人足鑄庫兵以為農器。孔子曰大士哉由來區區汝何攻賜來便便汝何使愿得之冠為子宰焉。賢士不以恥食不以辱得。老子曰名与身孰親身与貨孰多得与亡孰病是故甚愛必大費多藏必厚亡。知足不辱知止不殆可以長久。大成若缺其用不敝大盈若衝其用不窮大直若　大辯若訥大巧若拙其用不屈。罪莫大于多欲禍莫大于不知足。故知足之足常足矣。孟子妻獨居踞孟子入戶視之。白其母曰婦無禮請去之。母曰何也曰踞。其母曰何知之孟子曰我親見之。母曰乃汝無禮也非婦無禮。禮不云乎將入門〔問孰存〕將上堂聲必揚將入戶視必下。不掩人不備也。今汝往燕私之處入戶不有聲令人踞而視之是汝之無禮也非婦無禮也。于是孟子自責不敢出婦。詩曰采葑采菲無以下體孔子出衛之東門逆姑布子卿。曰二三子引車避有人將來必相我者也志之。姑布子卿亦曰二三子引車避有圣人將來。孔子下步。姑布子卿迎而視之五十步從而望之五十步。顧子貢曰是何為者也子貢曰賜之師也所謂魯孔丘也。姑布子卿曰是魯孔丘歟吾固聞之。子貢曰賜之師何如姑布子卿曰得堯之顙舜之目禹之頸皋陶之喙。從前視之盎盎乎似有王者從后視之高肩弱脊此惟不及四圣者也。子貢吁然。姑布子卿曰子何患焉。污面而不惡葭喙而不借遠而望之羸乎若喪家之狗子何患焉子何患焉子貢以告孔子。孔子無所辭獨辭喪家之狗耳曰丘何敢乎子貢曰污面而不惡葭喙而不借賜以知之矣。不知喪家狗何足辭也子曰賜、汝獨不見夫喪家之狗歟既斂而槨布器而祭顧望無人。意欲施之上無明王下無賢士方伯王道衰政教失強陵弱眾暴寡百姓縱心莫之綱紀。是人固以丘為欲當之者也。丘何敢乎修身不可不慎也嗜欲侈則行虧讒毀行則害成患生于忿怒禍起于纖微污辱難湔洒敗失不复追。不深念遠慮后悔何益徼幸者、伐性之斧也嗜欲者、逐禍之馬也謾誕者、趨禍之路也毀于人者、困窮之舍也。是故君子不徼幸節嗜欲務忠信無毀于一人則名聲尚尊稱為君子矣。詩曰何其處兮必有与也。君子之居也綏如安裘晏如覆。天下有道則諸侯畏之天下無道則庶人易之。非獨今日自古亦然。昔者范蠡行游与齊屠地居奄忽龍變仁義沈浮湯湯慨慨天地同憂。故君子居之安得自若詩曰心之憂矣其誰知之田子方之魏。魏太子從車百乘而迎之郊太子再拜謁田子方田子方不下車。太子不說曰敢問何如則可以驕人田子方曰吾聞以天下驕人而亡者、有矣。〔以一國驕人而亡者有矣。〕由此觀之則貧賤可以驕人矣。夫志不得則授履而适秦楚耳安往而不得貧賤乎于是太子再拜而后退田子方遂不下車。戴晉生弊衣冠而往見梁王。梁王曰前日寡人以上大夫之祿要先生先生不留今過寡人邪戴晉生欣然而笑仰而永嘆曰嗟乎由此觀之君曾不足与游也。君不見大澤中雉乎五步一終日乃飽羽毛悅澤光照于日月奮翼爭鳴聲響于陵澤者何彼樂其志也。援置之种校渤粱粟不旦時而飽然猶羽毛憔悴志气益下低頭不鳴夫食豈不善哉彼不得其志故也。今臣不遠千里而從君游者豈食不足竊慕君之道耳臣始以君為好士天下無雙乃今見君不好士明矣辭而去終不复往。楚庄王使使賚金百斤聘北郭先生。先生曰臣有箕帚之使愿入計之。即謂夫人曰楚欲以我為相今日相即結駟列騎食方丈于前如何婦人曰夫子以織屨為食食粥綽模參漪從欽摺臥眨坑胛鏤拗我病袢緗徭崍舋錚菜　膊還菹皇撤丈于前所甘不過一肉。以容膝之安一肉之味而殉楚國之憂其可乎于是遂不應聘與婦去之。詩曰彼美淑姬可与晤言。傳曰昔戎將由余使秦。秦繆公問以得失之要對曰古有國者未嘗不以恭儉也失國者、未嘗不以驕奢也。由余因論五帝三王之所以衰及至布衣之所以亡繆公然之。于是告內史王繆曰鄰國有圣人敵國之憂也。由余、圣人也將奈之何王繆曰夫戎王居僻陋之地未嘗見中國之聲色也君其遺之女樂以淫其志亂其政其臣下必疏因為由余請緩期使其君臣有間然后可圖。繆公曰善。乃使王繆以女樂二列遺戎王為由余請期戎王大悅許之。于是張酒听樂日夜不休終歲淫縱卒馬多死。由余歸數諫不听去之秦秦公子迎拜之上卿。子夏過曾子。曾子曰入食。子夏曰不為公費乎曾子曰君子有三費飲食不在其中君子有三樂鐘磬琴瑟不在其中。子夏曰敢問三樂曾子曰有親可畏有君可事有子可遺此一樂也。有親可諫有君可去有子可怒此二樂也。有君可喻有友可助此三樂也。子夏問敢問三費曾子曰少而學長而忘此一費也。事君有功而輕負之此二費也久交友而中絕之此三費也。子夏曰善哉謹身事一言愈于終身之誦而事一士愈于治万民之功夫人不可以不知也。吾嘗焉吾田歲不收土莫不然何況于人乎与人以實雖疏必密与人以虛雖戚必疏。夫實之与實如膠如漆虛之与虛如薄冰之見晝日。君子可不留意哉詩曰神之听之終和且平。晏子之妻使人布衣表。田無宇譏之曰出于室何為者也晏子曰家臣也。田無宇曰位為中卿食田七十万何用是人為畜之晏子曰棄老取少謂之瞽貴而忘漶謂之亂見色而說謂之逆。吾豈以逆亂瞽之道哉夫鳳凰之初起也嚮嚮十步〔藩篱〕之雀喔咿而笑之及其升于高一　一信展而云間藩木之雀超然自知不及遠矣。士褐衣著未嘗完也　藿之食未嘗飽也世俗之士即以為羞耳及其出則安百議用則延民命世俗之士超然自知不及遠矣。詩曰正是國人胡不万年齊王厚送女欲妻屠牛吐屠牛吐辭以疾。其友曰子終死腥臭之肆而已乎何為辭之吐應之曰其女丑。其友曰子何以知之吐曰以吾屠知之。其友曰何謂也吐曰吾肉善〔如量〕而去苦少耳吾肉不善雖以吾附益之尚猶賈不售。今厚送子子丑故耳。其友后見之果丑。傳曰目如擗杏齒如編貝。傳曰孔子過康子子張子夏從。孔子入座。二子相与論終日不決。子夏辭气甚隘顏色甚變。子張曰子亦聞夫子之議論邪徐言掮掮威儀翼翼后言先默得之推讓巍巍乎蕩蕩乎道有歸矣。小人之論也專意自是言人之非淪目腕疾言噴噴口沸目赤一幸得胜疾笑嗌嗌威儀固陋辭气鄙俗是以君子賤之也。
---
卷十齊桓公逐白鹿至麥丘之邦遇人曰何謂者也對曰臣、麥丘之邦人。桓公曰叟年几何對曰臣年八十有三矣。桓公曰美哉與之飲。曰叟盍為寡人壽也對曰野人不知為君王之壽。桓公曰盍以叟之壽祝寡人矣邦人奉觴再拜曰使吾君固壽金玉之賤人民是寶。桓公曰善哉祝乎寡人聞之矣至德不孤善言必再。叟盍优之邦人奉觴再拜曰使吾君好學士而不惡問賢者在側諫者得入。桓公曰善哉祝乎寡人聞之至德不孤善言必三。叟盍优之邦人奉觴再拜曰無使群臣百姓得罪于吾君無使吾君得罪于群臣百姓。桓公不說曰此言者非夫前二言之祝。叟其革之矣邦人潸然而涕下曰愿君熟思之此一言者、夫前二言之上也。臣聞子得罪于父可因姑娣妹謝也父乃赦之。臣得罪于君可使左右謝也君乃赦之。昔者、桀〔得罪于湯紂得罪于武王此君〕得罪于臣也至今未有為謝也。桓公曰善哉寡人賴宗廟之福社稷之靈使寡人遇叟于此。扶而載之自御以歸荐之于廟而斷政焉。桓公之所以九合諸侯一匡天下不以兵車者非獨管仲也亦遇之于此。詩曰濟濟多士文王以宁。鮑叔荐管仲曰臣所不如管夷吾者五寬惠柔愛臣弗如也忠信可結于百姓臣弗如也制禮約法于四方臣弗如也決獄折中臣弗如也執模擦　誥彩故孔勇臣弗如也。詩曰濟濟多士文王以宁。晉文公重耳亡過曹里鳧須從因盜重耳資而亡重耳無糧餒不能行子推割股肉以食重耳然后能行。及重耳反國國中多不附重耳者于是里鳧須造見曰臣能安晉國。文公使人應之曰子尚何面目來見寡人欲安晉國也里鳧須曰君沐邪使者曰否。鳧須曰臣聞沐者其心倒心倒者其言悖。今君不沐何言之悖也使者以聞文公見之。里鳧須仰首曰离國久臣民多過君君反國而民皆自危。里鳧須又襲竭君之資避于深山而君以餒介子推割股天下莫不聞臣之為賊亦大矣罪至十族未足塞責然君誠赦之罪與驂乘游于國中百姓見之必知不念舊惡人自安矣。于是文公大悅從其計使驂乘于國中百姓見之皆曰夫里鳧須且不誅而驂乘吾何懼也是以晉國大宁。故書云文王卑服即康功田功。若里鳧須罪無赦者也。詩曰濟濟多士文王以宁。傳曰言為王之不易也。大命之至其太宗太史太祝斯素服執策北面而吊乎天子曰大命既至矣如之何憂之長也授天子策一矣。曰敬享以祭永主天命畏之無疆厥躬無敢宁。授天子策二矣。曰敬之夙夜伊祝厥躬無怠万民望之。授天子策三矣。曰天子南面受于帝位以治為憂未以位為樂也。詩曰天難忱斯不易惟王。君子溫儉以求于仁恭讓以求于禮得之自是不得自是。故君子之于道也猶農夫之耕雖不獲年之优無以易也。大王甫有子曰太伯、仲雍、季歷歷有子曰昌太伯知大王賢昌而欲季為后太伯去之吳。大王將死謂曰我死汝往讓兩兄彼即不來汝有義而安。大王薨季之吳告伯仲伯仲從季而歸群臣欲伯之立季季又讓。伯謂仲之曰今群臣欲我立季季又讓何以處之仲曰刑有所謂矣要于扶微者。可以立季。季遂立而養文王文王果受命而王。孔子曰太伯獨見王季獨知伯見父志季知父心。故大王太伯王季可謂見始知終而能承志矣。詩曰自太伯王季惟此王季因心則友。則友其兄則篤其慶載錫之光。受祿無喪奄有四方。此之謂也。太伯反吳吳以為君至夫差二十八世而滅。齊宣王與魏惠王會田于郊。魏王曰亦有寶乎齊王曰無有。魏王曰若寡人之小國也尚有徑寸之珠照車前后十二乘者十枚奈何以万乘之國無寶乎齊王曰寡人之所以為寶与王异。吾臣有檀子者、使之守南城則楚人不敢為寇泗水上有十二諸侯皆來朝。吾臣有盼子者、使之守高唐則趙人不敢東漁于河。吾臣有黔夫者使之守徐州則燕人祭北門趙人祭西門從而歸之者十千余家。吾臣有种首者、使之備盜賊而道不拾遺。吾將以照千里之外豈特十二乘哉魏王慚不懌而去。詩曰辭之懌矣民之莫矣。東海有勇士曰丘欣以勇猛聞于天下。遇神淵曰飲馬其仆曰飲馬于此者馬必死。曰以欣之言飲之。其馬果沈。丘欣去朝服拔劍而入三日三夜殺三蛟一龍而出雷神隨而擊之十日十夜眇其左目。要离聞之往見之曰欣在乎曰送有喪者。往見欣于墓曰聞雷神擊子十日十夜眇子左目。夫天怨不全日人怨不旋踵。至今弗報何也叱而去墓上振憤者不可胜數。要离歸謂門人曰丘欣、天下之勇士也。今日、我辱之人中是其必來攻我。暮無閉門寢無閉戶。丘欣果夜來拔劍住要离頸曰子有死罪三辱我以人中死罪一也暮不閉門死罪二也寢不閉戶死罪三也。要离曰子待我一言〔子有三不肖昏暮〕來謁不肖一也拔劍不刺不肖二也刃先辭后不肖三也。能殺我者、是毒藥之死耳。丘欣引劍而去曰嘻所不若者天下惟此子爾傳曰公子目夷以辭得國今要离以辭得身。言不可不文猶若此乎詩曰辭之懌矣民之莫矣。傳曰齊使使獻鴻于楚鴻渴使者道飲鴻促笞潰失。使者遂之楚曰齊使者獻鴻鴻渴道飲促笞潰失。臣欲亡為失兩君之使不通欲拔劍而死人將以吾君賤士貴鴻也。促笞在此愿以污事。楚王賢其言辯其詞因留而賜之終身以為上客。故使者必矜文辭喻誠信明气志解結申屈然后可使也。詩曰辭之懌矣。扁鵲過虢侯世子暴病而死。扁鵲造宮曰吾聞國中卒有壤土之事得無有急乎曰世子暴病而死。扁鵲曰入言鄭醫秦越人能治之。庶子之好方者出應之曰吾聞上古醫者曰弟父弟父之為醫也以莞為席以芻為狗北面而祝之發十言耳諸扶輿而來者皆平复如故。子之方豈能若是乎扁鵲曰不能。又曰吾聞中古之醫者曰菖跗菖跗之為醫也木為腦芷草為軀吹竅定腦死者复之生。子之方豈能若是乎扁鵲曰不能。中庶子曰苟如子之方譬如以管窺天以錐刺地所窺者大所見者小所刺者巨所中者少如子之方豈足以變童子哉扁鵲曰不然。事故有昧投而中頭掩目而別白黑者。夫世子病所謂尸蹶者以為不然試入診世子股陰當溫耳焦焦如有啼者聲若此者、皆可活也。中庶子遂入診世子以病報虢侯聞之足跣而起至門曰先生遠辱幸臨寡人先生幸而治之則糞土之息得蒙天地載長為人先生弗治則先犬馬填壑矣。言未卒而涕泣沾襟。扁鵲入砥針礪石取三陽五輸為先軒之灶八拭之陽子同藥子明灸陽子游按磨子儀反神子越扶形于是世子复生。天下聞之皆以扁鵲能起死人也。扁鵲曰吾不能起死人直使夫當生者起。死者猶可藥而況生者乎悲夫罷君之治無可藥而息也。詩曰不可救藥。言必亡而已矣。楚丘先生披蓑帶索往見孟嘗君。孟嘗君曰先生老矣春秋高矣多遺忘矣何以教文楚丘先生曰惡君謂我老惡君謂我老意者、將使我投石超距乎追車赴馬乎逐麋鹿、搏豹虎乎吾則死矣何暇老哉將使我深計遠謀乎定猶豫而決嫌疑乎出正辭而當諸侯乎吾乃始壯耳何老之有孟嘗君赧然汗出至踵曰文過矣文過矣詩曰老夫灌灌。齊景公游于牛山之上而北望齊曰美哉國乎郁郁泰山。使古無死者則寡人將去此而何之俯而泣沾襟。國子高子曰然臣賴君之賜疏食惡肉可得而食也駑馬柴車可得而乘也且猶不欲死況君乎俯泣。晏子曰樂哉今日嬰之游也。見怯君一而諛臣二使古而無死者則太公至今猶存吾君方今將被蓑躪而立乎畎畝之中惟事之恤何暇念死乎景公慚而舉觴自罰因罰二臣。秦繆公將田而喪其馬求三日而得之莖山之陽有鄙夫乃相与食之。繆公曰此駁馬之肉不得酒者死。繆公乃求酒遍飲之然后去。明年、晉師与繆公戰晉之左格右者、圍繆公而擊之甲已墮者六矣。食馬者三百余人皆曰吾君仁而愛人不可不死。還擊晉之左格右免繆公之死。傳曰卞庄子好勇母無恙時三戰而三北交游非之國君辱之卞庄子受命顏色不變。及母死三年魯興師卞庄子請從至見于將軍曰前猶与母處是以戰而北也辱吾身今母沒矣請塞責。遂走敵而斗獲甲首而獻之請以此塞一北。又獲甲首而獻之請以此塞再北。將軍止之曰足。不止又獲甲首而獻之曰請以此塞三北。將軍止之曰足請為兄弟。卞庄子曰夫北、以養母也今母歿矣吾責塞矣。吾聞之節士不以辱生。遂奔敵殺七十人而死。君子聞之曰三北已塞責又滅世斷宗士節小具矣而于孝未終也。詩曰靡不有初鮮克有終。天子有爭臣七人雖無道不失其天下。昔殷王紂殘賊百姓絕逆天道至袤肅蹼孕婦脯鬼侯醢梅伯然所以不亡者、以其有箕子比干之故。微子去之箕子執囚為奴比干諫而死然后周加兵而誅絕之。諸侯有爭臣五人雖無道不失其國。吳王夫差為無道至驅一市之民以葬闔閭然所以不亡者有伍子胥之故也。胥以死越王勾踐欲伐之范蠡諫曰子胥之計策尚未忘于吳王之腹心也。子胥死后三年越乃能攻之。大夫有爭臣三人雖無道不失其家。季氏為無道僭天子舞八佾旅泰山以雍徹孔子曰是可忍也孰不可忍也然不亡者以冉有季路為宰臣也。故曰有諤諤爭臣者、其國昌有默默諛臣者、其國亡。詩曰不明爾德時無背無側爾德不明以無陪無卿。言大王咨嗟痛殷商無輔弼諫諍之臣而亡天下矣。齊桓公出游遇一丈夫裒衣應步帶著桃殳。桓公怪而問之曰是何名何經所在何篇所居何以斥逐何以避余丈夫曰是名二桃桃之為言亡也。夫日日慎桃何患之有故亡國之社以戒諸侯庶人之戒在于桃殳。桓公說其言与之共載。來年正月庶人皆佩。詩曰殷監不遠。齊桓公置酒令諸侯大夫曰后者飲一經程。管仲后當飲一經程飲其一半而棄其半。桓公曰仲父當飲一經程而棄之何也管仲曰臣聞之酒入口者、舌出舌出者、〔言失言失者、〕棄身與其棄身不宁棄酒乎桓公曰善。詩曰荒湛于酒。齊景公遣晏子南使楚。楚王聞之謂左右曰齊遣晏子使寡人之國几至矣。左右曰晏子、天下之辯士也与之議國家之務則不如也与之論往古之術則不如也。王獨可以与晏子坐使有司束人過王王問之使言齊人善盜故束之。是宜可以困之。王曰善。晏子至即与之坐圖國之急務辨當世之得失再舉再窮王默然無以續語。居有間束徒以過之。王曰何為者也有司對曰是齊人善盜束而詣吏。王欣然大曰齊乃冠帶之國辯士之化固善盜乎晏子曰然、固取之。王不見夫江南之樹乎名橘樹之江北則化為枳何則地土使然爾。夫子處齊之時冠帶而立儼有伯夷之廉今居楚而善盜意土地之化使然爾。王又何怪乎詩曰無言不讎無德不報。吳延陵季子游于齊見遺金〔于路〕呼牧者取之。牧者曰子〔何〕居之高視之下貌之君子而言之野也。吾有君不君有友不友當暑衣裘君疑取金者乎延陵子知其為賢者請問姓字。牧者曰子乃皮相之士也何足語姓字哉遂去。延陵季子立而望之不見乃止。孔子曰非禮勿視非禮勿听。顏淵問于孔子曰淵愿貧如富賤如貴無勇而威与士交通終身無患難。亦且可乎孔子曰善哉回也夫貧而如富其知足而無欲也賤而如貴其讓而有禮也無勇而威其恭敬而不失于人也終身無患難其擇言而出之也。若回者、其至乎雖上古圣人亦如此而已。齊景公出田十有七日而不反。晏子乘而往比至衣冠不正景公見而怪之曰夫子何遽乎得無急乎晏子對曰然有急。國人皆以君為惡民好禽。臣聞之魚鱉厭深淵而就干淺故得于釣网禽獸厭深山而下都澤故得于田獵。今君出田十有七日而不反不亦過乎景公曰不然。為賓客莫應待邪則行人子牛在為宗廟而不血食邪則祝人太宰在為獄不中邪則大理子几在為國家有余不足邪則巫賢在。寡人有四子猶有四肢也而得代焉不可患焉晏子曰然。人心有四肢而得代焉則善矣令四肢無心十有七日不死乎景公曰善哉言遂援晏子之手与驂乘而歸。若晏子者、可謂善諫者矣。楚庄王將興師伐晉告士大夫曰敢諫者死無赦。孫叔敖曰臣聞畏鞭棰之嚴而不敢諫其父非孝子也懼斧鉞之誅而不敢諫其君非忠臣也。于是遂進諫曰臣園中有榆其上有蟬蟬方奮翼悲鳴欲飲清露不知螳螂之在后曲其頸欲攫而食之也螳螂方欲食蟬而不知黃雀在后舉其頸欲啄而食之也黃雀方欲食螳螂不知童挾彈丸在下迎而欲彈之童子方欲彈黃雀不知前有深坑后有窟也。此皆言前之利而不顧后害者也非獨昆虫眾庶若此也人主亦然。君今知貪彼之土而樂其士卒。國不怠而晉國以宁孫叔敖之力也。晉平公之時藏寶之台燒士大夫聞皆趨車馳馬救火三日三夜乃胜之。公子晏子獨束帛而賀曰甚善矣平公勃然作色曰珠玉之所藏也國之重寶也而天火之士大夫皆趨車走馬而救之子獨束帛而賀何也有說則生無說則死。公子晏子曰何敢無說臣聞之王者藏于天下諸侯藏于百姓〔農夫藏于鐔祝秧采碳植賾隗尕選今之百姓之于外短褐不蔽形糟糠不充口虛而賦無已收太半而藏之台是以天火之。且臣聞之昔者桀殘賊海內賦無度万民甚苦是故湯誅之為天下戮笑。今皇天降災于藏台是君之福也而不自知變悟亦恐君之為鄰國笑矣。公曰善。自今已往請藏于百姓之間。詩曰稼穡維寶代食維好。魏文侯問里克曰吳之所以亡者、何也里克對曰數戰而數胜。文侯曰〔數戰〕數胜國之福也。其獨亡何也里克對曰數戰則民疲數胜則主驕驕則恣恣則极〔物疲則怨怨則极慮〕。上下俱极吳之亡猶晚矣此夫差所以自喪于干遂。詩曰天降喪亂滅我立王。楚有士曰申鳴治園以養父母孝聞于楚王召之申鳴辭不往。其父曰王欲用汝何為辭之申鳴曰何舍為子乃為臣乎其父曰使汝有祿于國有位于廷汝樂而我不憂矣。我欲汝之仕也。申鳴曰諾。遂之朝受命楚王以為左司馬。其年、遇白公之亂殺令尹子西、司馬子期申鳴因以兵之衛。白公謂石乞曰申鳴、天下勇士也今將兵為之奈何石乞曰吾聞申鳴、孝也劫其父以兵。使人謂申鳴曰子与我則与子楚國不与我則殺乃父。申鳴流涕而應之曰始則父之子今則君之臣已不得為孝子安得不為忠臣乎援桴鼓之遂殺白公其父亦死焉。王歸、賞之。申鳴曰受君之祿避君之難非忠臣也正君之法以殺其父又非孝子也。行不兩全名不兩立。悲夫若此而生亦何以示天下之士哉遂自刎而死。詩曰進退惟谷。昔者、太公望周公旦受封而見太公問周公何以治魯周公曰尊尊親親。太公曰魯從此弱矣。周公問太公曰何以治齊太公曰舉賢賞功。周公曰后世必有劫殺之君矣。后齊日以大至于霸二十四世而田氏代之。魯日以削三十四世而亡。猶此觀之圣人能知微矣。詩曰惟此圣人瞻言百里。
